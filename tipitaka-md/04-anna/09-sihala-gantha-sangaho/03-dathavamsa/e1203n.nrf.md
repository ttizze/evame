### Dāṭhāvaṃso <pb ed="O" n="0.0001" />

Namo tassa bhagavato arahato sammāsambuddhassa

<p rend="hangnum">§1.</p>

```
Visāradaṃ vādapathāti vattinaṃ,
```

```
Tilokapajjotamasayhasāhinaṃ;
```

```
Asesa ñeyyāvaraṇappahāyinaṃ,
```

```
Namāmi satthāramanantagocaraṃ.
```

<p rend="hangnum">§2. <pb ed="O" n="0.0002" /></p>

```
Tiloka nāthappabhavaṃ bhayāpahaṃ,
```

```
Visuddhavijjācaraṇehi sevitaṃ;
```

```
Papañca saṃyojanabandhanacchidaṃ,
```

```
Namāmi dhammaṃ nipuṇaṃ sududdasaṃ.
```

<p rend="hangnum">§3.</p>

```
Pasādamattena’pi yattha pāṇino,
```

```
Phūsanti dukkhakkhayamaccutaṃ padaṃ;
```

```
Tamāhuṇeyyaṃ susamāhitindriyaṃ,
```

```
Namāmi saṅghaṃ munirājasāvakaṃ.
```

<p rend="hangnum">§4.</p>

```
Vibhusayaṃ kāḷakanāgaranva yaṃ,
```

```
Parakkamo kāruṇiko camūpati;
```

```
Gavesamāno jinasāsanassa yo,
```

```
Virūḷhimatthañca janassa patthayaṃ.
```

<p rend="hangnum">§5. <pb ed="O" n="0.0003" /></p>

```
Sudhāmayūkhāmala paṇḍuvaṃsajaṃ,
```

```
Virūḷhasaddhaṃ munirājasāsane;
```

```
Piyaṃ vadaṃ nītipathānuvattiniṃ,
```

```
Sadā pajānaṃ janikaṃ’va mātaraṃ.
```

<p rend="hangnum">§6.</p>

```
Piyaṃ parakkantibhujassa rājino,
```

```
Mahesi maccunnatakhuddhisampadaṃ;
```

```
Vidhāya līlāvatimicchitatthadaṃ,
```

```
Asesa laṅkātalarajjalakkhiyaṃ.
```

<p rend="hangnum">§7.</p>

```
Kumāramārādhitasādhumantinaṃ,
```

```
Mahādayaṃ paṇḍunarinda vaṃsajaṃ;
```

```
Vidhāya saddhaṃ madhurindanāmakaṃ,
```

```
Susikkhītaṃ pāvacane kalāsu ca.
```

<p rend="hangnum">§8. <pb ed="O" n="0.0004" /></p>

```
Narindasuññaṃ suciraṃ tisīhaḷaṃ,
```

```
Itippatītaṃ ayasaṃ apānudi;
```

```
Ciraṃ paṇītena ca civarādinā,
```

```
Susaññate saṃyamino atappayi.
```

<p rend="hangnum">§9.</p>

```
Ciraṭṭhitiṃ pāvacanassa icchatā,
```

```
Kataññunā vikkama buddisālinā;
```

```
Satīmatā candima bandhukittinā,
```

```
Sagāravaṃ tena’bhīyācito ahaṃ.
```

<p rend="hangnum">§10.</p>

```
Sadesa bhāsāya kavīhi sīhaḷe,
```

```
Katampi vaṃsaṃ jinadantadhātuyā;
```

```
Niruttiyā māgadhikāya vuddhiyā,
```

```
Karomi dīpantaravāsinaṃ api.
```

<p rend="hangnum">§11. <pb ed="O" n="0.0005" /></p>

```
Jīno’yamiddhe amaravhaye pure,
```

```
Kadāci hutvāna sumedhanāmako;
```

```
Savedavedaṅgavibhāgakovido,
```

```
Mahaddhane vippakulamhi māṇavo.
```

<p rend="hangnum">§12.</p>

```
Ahañhi jātibyasanena pīḷito,
```

```
Jarābhibhuto maraṇena otthaṭo;
```

```
Sivaṃ padaṃ jātijarādinissaṭaṃ,
```

```
Gavesayissaṃ’ti raho vicintiya.
```

<p rend="hangnum">§13.</p>

```
Anekasaṅkhaṃ dhanadhaññasampadaṃ,
```

```
Patiṭṭhapetvā kapaṇesi duccajaṃ;
```

```
Anappake pemabharānubandhino,
```

```
Vihāya mitte ca suteca bandhave.
```

<p rend="hangnum">§14. <pb ed="O" n="0.0006" /></p>

```
Pahāya kāme nikhile manorame,
```

```
Gharābhinikkhamma himācalantike;
```

```
Mahīdharaṃ dhammikanāma vissutaṃ,
```

```
Upecca nānātarurājibhusitaṃ.
```

<p rend="hangnum">§15.</p>

```
Manonukūle surarājanimmīte,
```

```
Asammigānaṃ agatimhi assame;
```

```
Nivattacīro ajinakkhipaṃ vahaṃ,
```

```
Jaṭādharo tāpasa vesamaggahī.
```

<p rend="hangnum">§16.</p>

```
Susaññatattoparivāri tindriyo,
```

```
Phalāphalādīhi pavattayaṃ tanuṃ;
```

```
Gato abhiñgñāsu ca pāramiṃ vasī,
```

```
Tahiṃ samāpatti sukhaṃ avindi so.
```

<p rend="hangnum">§17. <pb ed="O" n="0.0007" /></p>

```
Susajjite rammapurādhivāsinā,
```

```
Mahājanena’ttamanena añjase;
```

```
Pathappadese abhiyantamattano,
```

```
Aniṭṭhiteyeva sumedha tāpaso.
```

<p rend="hangnum">§18.</p>

```
Agādhañeyyodadhīpāradassinaṃ,
```

```
Bhavantaguṃ nibbanathaṃ vināyakaṃ;
```

```
Anekakhīṇāsavalakkhasevitaṃ,
```

```
Kadā ci dīpaṅkarabuddhamaddasa.
```

<p rend="hangnum">§19.</p>

```
Tato sasaṅghassa tilokabhattuno,
```

```
Pariccajitvāna tanumpi jīvitaṃ;
```

```
Pasārayitvāna jaṭājinādikaṃ,
```

```
Vidhāya setuṃ tanumeva pallale.
```

<p rend="hangnum">§20. <pb ed="O" n="0.0008" /></p>

```
Anakkamitvā kalalaṃ mahādaye,
```

```
Sabhikkhuko gaccatu piṭṭhiyā iti;
```

```
Adhiṭṭhahitvāna nipannako tahiṃ,
```

```
Anātha metaṃ tibhavaṃ samekkhiya.
```

<p rend="hangnum">§21.</p>

```
Dayāya sañcoditamānaso jane,
```

```
Bhavaṇṇavā uddharituṃ dukhaddite;
```

```
Akāsi sambodhipadassa pattiyā,
```

```
Mahābhinīhāramudaggavikkamo.
```

<p rend="hangnum">§22. <pb ed="O" n="0.0009" /></p>

```
Atho viditvā vasino tamāsayaṃ,
```

```
Adāsi so vyākaraṇaṃ mahāmuni;
```

```
Tato puraṃ tamhi tathāgate gate,
```

```
Sayaṃvasī sammasi pāramiguṇe.
```

<p rend="hangnum">§23.</p>

```
Tato ca kappānamalīnavikkamo,
```

```
Asaṃkhiye so caturo salakkhake;
```

```
Tahiṃ tahiṃ jātisu bodhipācane,
```

```
Visuddhasambhāraguṇe apūrayi;
```

```
Athābhijāto tusite mahāyaso,
```

```
Visuddhasambodhipadopaladdhiyā;
```

```
Udikkhamāno samayaṃ dayādhano,
```

```
Ciraṃ vibhutiṃ anubhosi sabbaso.
```

<p rend="hangnum">§25. <pb ed="O" n="0.0010" /></p>

```
Sahassasaṅkhā dasacakkavālato,
```

```
Samāgatānekasurādhipādihi;
```

```
Udaggudaggehi jinattapattiyā,
```

```
Sagāravaṃ so abhigamma yācito.
```

<p rend="hangnum">§26.</p>

```
Tato cavitvā kapiḷavhaye pure,
```

```
Sadā sato sakyakulekaketuno;
```

```
Ahosi suddhodanabhumibhattuno,
```

```
Mahādimāyāya mahesiyā suto.
```

<p rend="hangnum">§27. <pb ed="O" n="0.0011" /></p>

```
Vijātamatto’va vasundharāya so,
```

```
Patiṭṭhahitvāna disā vilokayī;
```

```
Tadā ahesuṃ vivaṭaṅganā disā,
```

```
Apūjayuṃ tattha ca devamānusā.
```

<p rend="hangnum">§28.</p>

```
Ādhārayuṃ ātapavāraṇādikaṃ,
```

```
Adissamānāva nabhambhi devatā;
```

```
Padāni so satta ca uttarāmukho,
```

```
Upecca nicchārayi vācamāsabhiṃ.
```

<p rend="hangnum">§29.</p>

```
Yathatthasiddhattakumāranāmako,
```

```
Mahabbalo yobbanahāriviggaho;
```

```
Ututtayānucchavikesu tīsu so,
```

```
Nubhosi pāsādavaresu sampadaṃ.
```

<p rend="hangnum">§30. <pb ed="O" n="0.0012" /></p>

```
Kadāci uyyānapathe jarāhataṃ,
```

```
Tathāturaṃ kālakatañca saṃyamiṃ;
```

```
Kamena disvāna virattamānaso,
```

```
Bhavesu so pabbajituṃ akāmayi.
```

<p rend="hangnum">§31.</p>

```
Sapupphadīpādīkarehi rattiyaṃ,
```

```
Purakkhato so tidivādhivāsihi;
```

```
Sachannako kantakavājiyānato,
```

```
Tato mahākāruṇiko’bhinikkhami.
```

<p rend="hangnum">§32.</p>

```
Kamena patvāna anomamāpagaṃ,
```

```
Sudhotamuttāphalahārisekate;
```

```
Patiṭṭhahitvā varamoḷibandhanaṃ,
```

```
Sitāsilūnaṃ gagane samukkhipī.
```

<p rend="hangnum">§33. <pb ed="O" n="0.0013" /></p>

```
Paṭiggahetvā tidasānamissaro,
```

```
Suvaṇnacaṅgoṭavarena taṃ tadā;
```

```
Tiyojanaṃ nīlamaṇīhi cetiyaṃ,
```

```
Akāsi cūḷāmaṇimattano pure.
```

<p rend="hangnum">§34.</p>

```
Tato ghaṭīkārasarojayoninā,
```

```
Samāhaṭaṃ dhārayī cīvarādikaṃ;
```

```
Atho sakaṃ vatthayugaṃ nabhatthale,
```

```
Pasatthavesaggahaṇo samukkhipī.
```

<p rend="hangnum">§35.</p>

```
Paṭiggahetvāna tamambujāsano,
```

```
Mahiddhiko bhattibharena codito;
```

```
Sake bhave dvādasayojanaṃ akā,
```

```
Maṇīhi nīlādihi dussacetiyaṃ.
```

<p rend="hangnum">§36. <pb ed="O" n="0.0014" /></p>

```
Susaññatatto satimā jitindriyo,
```

```
Vinītaveso rasagedhavajjito;
```

```
Chahāyanāneva anomavikkamo,
```

```
Mahāpadhānaṃ padahittha dukkaraṃ.
```

<p rend="hangnum">§37.</p>

```
Visākhamāsassatha puṇṇamāsiyaṃ,
```

```
Upecca mūlaṃ sahajāya bodhiyā;
```

```
Tiṇāsane cuddasahatthasammite,
```

```
Adhiṭṭhahitvā vīriyaṃ nisajji so.
```

<p rend="hangnum">§38.</p>

```
Avattharantiṃ vasudhaṃca ambaraṃ,
```

```
Virūpavesaggahaṇena bhiṃsanaṃ;
```

```
Pakampayanto sadharādharaṃ mahiṃ,
```

```
Jino padose’jini māravāhiṇiṃ.
```

<p rend="hangnum">§39. <pb ed="O" n="0.0015" /></p>

```
Surāsurabrahmagaṇehi sajjite,
```

```
Jagattaye pupphamayagaghikādinā;
```

```
Pavattamāne suradundubhissare,
```

```
Abujjhibodhiṃ rajanīparikkhaye.
```

<p rend="hangnum">§40.</p>

```
Tadā pakampiṃsu saselakānanā,
```

```
Sahassasaṃkhā dasalokadhātuyo;
```

```
Agañji so loṇapayodhi sādhutaṃ,
```

```
Mahāvabhāso bhuvanesu pattharī.
```

<p rend="hangnum">§41.</p>

```
Labhiṃsu andhā vimale vilocane,
```

```
Suṇiṃsu sadde badhirāpi jātiyā;
```

```
Lapiṃsu mūgā vacanena vaggunā,
```

```
Cariṃsu khelaṃ padasā’va paṅgulā.
```

<p rend="hangnum">§42.</p>

```
Bhaviṃsu khujjā ujusommaviggahā,
```

```
Sikhī’pi nibbāyi avīciādisu;
```

```
Apāgamuṃ bandhanato’pi jantavo,
```

```
Khudādikaṃ petabhavā apakkamī.
```

<p rend="hangnum">§43. <pb ed="O" n="0.0016" /></p>

```
Samiṃsu rogavyasanāni pāṇinaṃ,
```

```
Bhayaṃ tiraccānagate na pīḷayī;
```

```
Janā ahesuṃ sakhilā piyaṃvadā,
```

```
Pavattayuṃ koñcanadaṃ mataṅgajā.
```

<p rend="hangnum">§44.</p>

```
Hayā ca hesiṃsu pahaṭṭhamānasā,
```

```
Nadiṃsu sabbā sayameva dundubhī;
```

```
Raviṃsu dehābharaṇāni pāṇinaṃ,
```

```
Disā pasīdiṃsu samā samantato.
```

<p rend="hangnum">§45.</p>

```
Pavāyi mando sukhasītamāruto,
```

```
Pavassi megho’pi akālasambavo;
```

```
Jahiṃsu ākāsagatiṃ vihaṅgamā,
```

```
Mahiṃ samubhijjajalaṃ samuṭṭhahī.
```

<p rend="hangnum">§46.</p>

```
Asandamānā’va ṭhitā savantiyo,
```

```
Nabhe virociṃsu asesajotiyo;
```

```
Bhavā ahesuṃ vivaṭā samantato,
```

```
Janassa nāsuṃ vacanūpapattiyo.
```

<p rend="hangnum">§47. <pb ed="O" n="0.0017" /></p>

```
Samekkhataṃ nāvaraṇā nagādayo,
```

```
Pavāyi gandho api dibbasammato;
```

```
Dumā ahesuṃ phalapuppha dhārino,
```

```
Ahosi channo kamalehi aṇṇavo.
```

<p rend="hangnum">§48.</p>

```
Thalesu toyesu ca pupphamānakā,
```

```
Vicittapupphā vikasiṃsu sabbathā;
```

```
Nirantaraṃ pupphasugandhavuṭṭhiyā,
```

```
Ahosi sabbaṃ vasudhambarannaraṃ.
```

<p rend="hangnum">§49.</p>

```
Nisajja pallaṅkavare tahiṃ jino,
```

```
Sukhaṃ samāpattivihārasambhavaṃ;
```

```
Tato’nubhonto sucirābhipatthitaṃ,
```

```
Dināni satteva atikkamāpayī.
```

<p rend="hangnum">§50. <pb ed="O" n="0.0018" /></p>

```
Samuppatitvā gagaṇaṅganaṃ tato,
```

```
Padassayitvā yamakaṃ mahāmuni;
```

```
Sapāṭihīraṃ tidivādhivāsinaṃ,
```

```
Jinattane saṃsayitaṃ nirākari.
```

<p rend="hangnum">§51.</p>

```
Athotaritvāna jayāsanassa so,
```

```
Ṭhito’va pubbuttarakaṇṇanissito;
```

```
Dināni sattānimisena cakkhunā,
```

```
Tamāsanaṃ bodhitaruṃca’pūjayi.
```

<p rend="hangnum">§52.</p>

```
Atha’ntarāḷe maṇicaṅkame jino,
```

```
Ṭhitappadesassa ca āsanassa ca;
```

```
Mahārahe devavarābhinimmite,
```

```
Dināni satteva akāsi vaṅkamaṃ.
```

<p rend="hangnum">§53. <pb ed="O" n="0.0019" /></p>

```
Tato disāyaṃ aparāya bodhiyā,
```

```
Upāvisitvā ratanālaye jino;
```

```
Samantapaṭṭhānanayaṃ vicintayaṃ,
```

```
Dināni satteva savītināmayi.
```

<p rend="hangnum">§54.</p>

```
Viniggato satthusarīrato tadā,
```

```
Jutippabandho paṭibandhavajjito;
```

```
Pamāṇasuññāsu ca lokadhātusu,
```

```
Samantato uddhamadho ca pattharī.
```

<p rend="hangnum">§55.</p>

```
Vaṭassa mūle ajapālasaññino,
```

```
Sukhaṃ phusanto pavivekasambhavaṃ;
```

```
Vināyako satta vihāsi vāsare,
```

```
Anantadassī surarājapūjito.
```

<p rend="hangnum">§56. <pb ed="O" n="0.0020" /></p>

```
Vihāsi mūle mucalindasākhino,
```

```
Nisajja bhogāvalimandirodare;
```

```
Vikiṇṇapupphe mucalindabhogino,
```

```
Samādhinā vāsarasattakaṃ jino.
```

<p rend="hangnum">§57.</p>

```
Dume’pi rājāyatane samādhinā,
```

```
Vihāsi rattindiva sattakaṃ muni;
```

```
Sahassanetto atha dantapoṇakaṃ,
```

```
Mukhodakañcāpi adāsi satthuno.
```

<p rend="hangnum">§58.</p>

```
Tato mahārājavarehi ābhataṃ,
```

```
Silāmayaṃ patta catukkamekakaṃ;
```

```
Vidhāya matthaṃ madhupiṇḍikaṃ tahiṃ,
```

```
Paṭiggahetvāna savāṇijāhaṭā.
```

<p rend="hangnum">§59. <pb ed="O" n="0.0021" /></p>

```
Katannakicco saraṇesu te ubho,
```

```
Patiṭṭhapetvāna tapassubhallike;
```

```
Adāsi tesaṃ abhipūjituṃ sakaṃ,
```

```
Parāmasitvāna siraṃ siroruhe.
```

<p rend="hangnum">§60.</p>

```
Vaṭassamule ajapālasaññino,
```

```
Sahampatībrahmavarena yācito;
```

```
Janassa kātuṃ varadhammasaṅgahaṃ,
```

```
Agañchi bārāṇasimekako muni.
```

<p rend="hangnum">§61. <pb ed="O" n="0.0022" /></p>

```
Gantvā so dhammarājā vanamisipatanaṃ saññatānaṃ niketaṃ,
```

```
Pallaṅkasmiṃ nisinno tahimavicalitaṭṭhānasampāditamhi;
```

```
Āsāḷhe puṇṇamāyaṃ sitaruciruciyā jotite cakkavāḷe,
```

```
Devabrahmādikānaṃ duritamalaharaṃ vattayi dhammacakkaṃ.
```

<p rend="hangnum">§62.</p>

```
Sutvā saddhammamaggaṃ tibhūvanakuharābhogavitthārikaṃ taṃ,
```

```
Aññākoṇḍaññanāmadvijamunipamukhāṭṭhārasabrahmakoṭī;
```

```
Aññāsuṃ maggadhammaṃ parimitarahite cakkavāḷe uḷāro,
```

```
Obhāso pātubhuto sapadi bahuvidhaṃ āsi accherakañca.
```

Paṭhamo paricchedo.

<p rend="hangnum">§63. <pb ed="O" n="0.0023" /></p>

```
Tato paṭṭhāya so satthā vinento devamānuse,
```

```
Bodhito phussamāsamhi navame puṇṇamāsiyaṃ.
```

<p rend="hangnum">§64.</p>

```
Laṅkamāgamma gaṅgāya tīre yojanavitthate,
```

```
Mahānāgavanuyyāne āyāmena tiyojane.
```

<p rend="hangnum">§65.</p>

```
Yakkhānaṃ samitiṃ gantvā ṭhatvāna gagane tahiṃ;
```

```
Vātandhakāravuṭṭhihi katvā yakkhe bhayaddite.
```

<p rend="hangnum">§66.</p>

```
Laddhābhayehi yakkhehi tehi dinnāya bhumiyā;
```

```
Cammakhaṇḍaṃ pasāretvā nisīditvāna taṅkhaṇe.
```

<p rend="hangnum">§67.</p>

```
Cammakhaṇḍaṃ padittaggi jālāmālāsamākulaṃ;
```

```
Iddhiyā vaḍḍhayitvāna yāva sindhuṃ samantato.
```

<p rend="hangnum">§68. <pb ed="O" n="0.0024" /></p>

```
Javena sindhuvelāya rāsibhute nisācare;
```

```
Giridīpamidhānetvā patiṭṭhāpesi te tahiṃ.
```

<p rend="hangnum">§69.</p>

```
Desayitvā jino dhammaṃ tadā devasamāgame;
```

```
Bahunnaṃ pāṇakoṭīnaṃ dhammābhisamayaṃ akā.
```

<p rend="hangnum">§70.</p>

```
Mahāsumanadevassa sele sumanakūṭake;
```

```
Datvā namassituṃ kese agā jetavanaṃ jino.
```

<p rend="hangnum">§71.</p>

```
Patiṭṭhapetvā te satthu nisinnāsanabhumiyaṃ;
```

```
Indanīlamayaṃ thūpaṃ karitvā so apūjayi.
```

<p rend="hangnum">§72.</p>

```
Nissāya maṇipallaṅkaṃ pabbataṇṇavavāsino;
```

```
Disvā yuddhatthike nāge cūḷodara mahodare.
```

<p rend="hangnum">§73.</p>

```
Bodhito pañcame vasse cittamāse mahāmuni;
```

```
Uposathe kālapakkhe nāgadīpamupāgamī.
```

<p rend="hangnum">§74. <pb ed="O" n="0.0025" /></p>

```
Tadā samiddhisumano devo jetavane ṭhitaṃ;
```

```
Attano bhavanaṃyeva rājāyatanapādapaṃ.
```

<p rend="hangnum">§75.</p>

```
Indanīladdikūṭaṃ’va gahetvātuṭṭhamānaso;
```

```
Dhārayitvā sahāgañchi chattaṃ katvāna satthuno.
```

<p rend="hangnum">§76.</p>

```
Ubhinnaṃ nāgarājūnaṃ vattamāne mahāhave;
```

```
Nisinno gagane nātho māpayittha mahātamaṃ.
```

<p rend="hangnum">§77.</p>

```
Ālokaṃ dassayitvātha assāsetvāna bhogino;
```

```
Sāmaggikaraṇaṃ dhammaṃ abhāsi purisāsabho.
```

<p rend="hangnum">§78.</p>

```
Asītikoṭiyo nāgā acalambudhivāsino;
```

```
Patiṭṭhahiṃsu muditā sīlesu saraṇesu ca.
```

<p rend="hangnum">§79. <pb ed="O" n="0.0026" /></p>

```
Datvāna maṇipallaṅkaṃ satthuno bhujagādhipā;
```

```
Tatthāsīnaṃ mahāvīraṃ annapānehi tappayuṃ.
```

<p rend="hangnum">§80.</p>

```
Patiṭṭhapetvā so tattha rājāyatanapādapaṃ;
```

```
Pallaṅkaṃ tañca nāgānaṃ adāsi abhipūjituṃ.
```

<p rend="hangnum">§81.</p>

```
Bodhito aṭṭhame vasse vesākhe puṇṇamāsiyaṃ;
```

```
Maṇiakkhikanāmena nāgindena nimantito.
```

<p rend="hangnum">§82.</p>

```
Nāgarājassa tasseva bhavanaṃ sādhu sajjītaṃ;
```

```
Kalyāṇiyaṃ pañcabhikkhū satehi saha āgami.
```

<p rend="hangnum">§83.</p>

```
Kalyāṇicetiyaṭṭhāne kate ratana maṇḍape;
```

```
Mahārahamhi pallaṅke upāvisi narāsabho.
```

<p rend="hangnum">§84.</p>

```
Dibbehi khajjabhojjehi sasaṅghaṃ lokanāyakaṃ;
```

```
Santappesi phaṇindo so bhujaṅgehi purakkhato.
```

<p rend="hangnum">§85. <pb ed="O" n="0.0027" /></p>

```
Desayitvāna saddhammaṃ saggamokkhasukhāvahaṃ;
```

```
So satthā sumane kūṭe dassesi padalañchanaṃ.
```

<p rend="hangnum">§86.</p>

```
Tato pabbatapādamhi sasaṅgho so vināyako;
```

```
Divāvihāraṃ katvāna dīghavāpiṃ upāgami.
```

<p rend="hangnum">§87.</p>

```
Thūpaṭṭhāne tahiṃ buddho sasaṅgho’bhinisīdiya;
```

```
Samāpatti samubabhutaṃ avindi asamaṃ sukhaṃ.
```

<p rend="hangnum">§88.</p>

```
Mahābodhitaruṭṭhāne samādhiṃ appayi jino;
```

```
Mahāthūpappadese ca viharittha samādhinā.
```

<p rend="hangnum">§89.</p>

```
Thūpārāmamhi thūpassa ṭhāne jhānasukhena so;
```

```
Sabhikkhusaṅgho sambuddho muhuttaṃ vītināmayī.
```

<p rend="hangnum">§90. <pb ed="O" n="0.0028" /></p>

```
Silāthupappadesamhi ṭhatvākālāvidū muni;
```

```
Deve samanusāsitvā tato jetavanaṃ agā.
```

<p rend="hangnum">§91.</p>

```
Agiddho lābhasakkāre asayhamavamānanaṃ;
```

```
Sahanto kevalaṃ sabba lokanittharaṇatthiko.
```

<p rend="hangnum">§92.</p>

```
Saṃvaccharāni ṭhatvāna cattāḷīsañca pañca ca;
```

```
Desayitvāna suttādi navaṅgaṃ satthusāsanaṃ.
```

<p rend="hangnum">§93.</p>

```
Tāretvā bhavakantārā jane saṅkhyātivattino;
```

```
Buddhakiccāni sabbāni niṭṭhāpetvāna cakkhumā.
```

<p rend="hangnum">§94. <pb ed="O" n="0.0029" /></p>

```
Kusinārāpure raññaṃ mallānamupavattane;
```

```
Sālavanamhi yamakasālarukkhānamantare.
```

<p rend="hangnum">§95.</p>

```
Mahārahe supaññatte mañce uttarasīsakaṃ;
```

```
Nipanno sīhaseyyāya vesākhe puṇṇamāsiyaṃ.
```

<p rend="hangnum">§96.</p>

```
Desetvā paṭhame yāme mallānaṃ dhammamuttamaṃ;
```

```
Subhaddaṃ majjhime yāme pāpetvā amataṃ padaṃ.
```

<p rend="hangnum">§97.</p>

```
Bhikkhu pacchimayāmamhi dhammakkhandhe asesake;
```

```
Saṅgayha ovaditvāna appamāda padena ca.
```

<p rend="hangnum">§98.</p>

```
Paccusasamaye jhānasamāpattivihārato;
```

```
Uṭṭhāya parinibbāyi sesopādivivajjito.
```

<p rend="hangnum">§99. <pb ed="O" n="0.0030" /></p>

```
Mahīkampādayo āsuṃ tadā acchariyāvahā;
```

```
Pūjāvisesā vattiṃsu devamānusakā bahū.
```

<p rend="hangnum">§100.</p>

```
Parinibbāṇasuttante vuttānukkamato pana;
```

```
Pūjāviseso viññeyyo icchantehi asesato.
```

<p rend="hangnum">§101.</p>

```
Ahatehi ca vatthehi veṭhetvā paṭhamaṃ jinaṃ;
```

```
Veṭhayitvāna kappāsapicunā vihatena ca.
```

<p rend="hangnum">§102.</p>

```
Evaṃ pañcasatakkhattuṃ veṭhayitvāna sādhukaṃ;
```

```
Pakkhipitvā suvaṇṇāya telapuṇṇāya doṇiyā.
```

<p rend="hangnum">§103.</p>

```
Vīsaṃhatthasatubbedhaṃ gandhadārūhi saṅkhataṃ;
```

```
Āropayiṃsu citakaṃ mallānaṃ pamukhā tadā.
```

<p rend="hangnum">§104.</p>

```
Mahākassapatherena dhammarāje avandite;
```

```
Citakaṃ mā jalitthāti devadhiṭṭhānato pana.
```

<p rend="hangnum">§105. <pb ed="O" n="0.0031" /></p>

```
Pāmokkhā mallarājūnaṃ vāyamantopa’nekadhā;
```

```
Citakaṃ taṃ na sakkhiṃsu gāhāpetuṃ hutāsanaṃ.
```

<p rend="hangnum">§106.</p>

```
Mahākassapatherena adhiṭṭhānena attano;
```

```
Vatthādīni mahādoṇiṃ citakañca mahārahaṃ.
```

<p rend="hangnum">§107.</p>

```
Dvidhā katvāna nikkhamma sakasīse patiṭṭhitā;
```

```
Vanditā satthuno pādā yathāṭṭhāne patiṭṭhitā.
```

<p rend="hangnum">§108.</p>

```
Tato devānubhāvena pajjalittha citānalo;
```

```
Na masi satthudehassa daḍḍhassāsi na chārikā.
```

<p rend="hangnum">§109.</p>

```
Dhātuyo avasissiṃsu muttābhā kañcanappabhā;
```

```
Adiṭṭhānena buddhassa vippakiṇṇā anekadhā.
```

<p rend="hangnum">§110. <pb ed="O" n="0.0032" /></p>

```
Uṇhīsaṃ akkhakā dve ca catasso dantadhātuyo;
```

```
Iccetā dhātuyo satta vippakiṇṇā na satthuno.
```

<p rend="hangnum">§111.</p>

```
Ākāsato patitvāpi uggantvāpi mahītalā;
```

```
Samantā jaladhārāyo nibbāpesuṃ citānalaṃ.
```

<p rend="hangnum">§112.</p>

```
Therassa sāriputtassa antevāsi mahiddhiko;
```

```
Sarabhunāmako thero pabhinna paṭisambhido.
```

<p rend="hangnum">§113.</p>

```
Gīvādhātuṃ gahetvāna citato mahiyaṅgaṇe;
```

```
Patiṭṭhapetvā thūpamhi akā kañcukacetiyaṃ.
```

<p rend="hangnum">§114.</p>

```
Khemavhayo kāruṇiko khīṇasaṃyojano muni;
```

```
Citakā to tato vāmadāṭhādhātuṃ samaggahi.
```

<p rend="hangnum">§115.</p>

```
Aṭṭhannamatha rājunaṃ dhātuatthāya satthuno;
```

```
Uppannaṃ viggahaṃ doṇo sametvāna dvijuttamo.
```

<p rend="hangnum">§116. <pb ed="O" n="0.0033" /></p>

```
Katvāna aṭṭha koṭṭhāse bhājetvā sesadhātuyo;
```

```
Adāsi aṭṭharājūnaṃ taṃ taṃ nagaravāsinaṃ.
```

<p rend="hangnum">§117.</p>

```
Haṭṭhatuṭṭhā gahetvāna dhātuyo tā narādhipā;
```

```
Gantvā sake sake raṭṭhe cetiyāni akārayuṃ.
```

<p rend="hangnum">§118.</p>

```
Ekā dāṭhā surindena ekā gandhāravāsihi;
```

```
Ekā bhujaṅgarājūhi āsi sakkatapūjitā.
```

<p rend="hangnum">§119.</p>

```
Dantadhātuṃ tato khemo attanā gahitaṃ adā;
```

```
Dantapure kaliṅgassa brahmadattassa rājino.
```

<p rend="hangnum">§120.</p>

```
Desayitvāna so dhammaṃ bhetvā sabbā kudiṭṭhiyo;
```

```
Rājānaṃ taṃ pasādesi aggambhī ratanattaye.
```

<p rend="hangnum">§121. <pb ed="O" n="0.0034" /></p>

```
Ajjhogāḷho munindassa dhammāmatamahaṇṇavaṃ;
```

```
So narindopavāhesi malaṃ macchariyādikaṃ.
```

<p rend="hangnum">§122.</p>

```
Pāvussako yathā megho nānā ratanavassato;
```

```
Dāḷiddiyanidāghaṃ so nibbāpesi naruttamo.
```

<p rend="hangnum">§123.</p>

```
Suvaṇṇakhacitālamba muttājālehi sobhitaṃ;
```

```
Kūṭāgārasatākīṇṇaṃ taruṇādiccasannibhaṃ.
```

<p rend="hangnum">§124.</p>

```
Nānāratanasobhāya dudikkhaṃ cakkhumūsanaṃ;
```

```
Yānaṃ saggāpavaggassa pasādātisayāvahaṃ.
```

<p rend="hangnum">§125.</p>

```
Kārayitvāna so rājā dāṭhādhātunivesanaṃ;
```

```
Dhātupīṭhañca tattheva kāretvā ratanujjalaṃ.
```

<p rend="hangnum">§126.</p>

```
Tahiṃ samappayitvāna dāṭhādhātuṃ mahesino;
```

```
Pūjāvatthūhi pūjesi rattindivamatandito.
```

<p rend="hangnum">§127. <pb ed="O" n="0.0035" /></p>

```
Iti so sañcinitvāna puññasambhāra sampadaṃ;
```

```
Jahitvā mānusaṃ dehaṃ saggakāyamalaṅkari.
```

<p rend="hangnum">§128.</p>

```
Anujāto tato tassa kāsirājavhayo suto;
```

```
Rajjaṃ laddhā amaccānaṃ sokasallamapānudī.
```

<p rend="hangnum">§129.</p>

```
Pupphagandhādinā dantadhātuṃ tamabhipūjiya;
```

```
Niccaṃ maṇippadīpehi jotayi dhātumandiraṃ.
```

<p rend="hangnum">§130.</p>

```
Iccevamādiṃ so rājā katvā kusalasañcayaṃ;
```

```
Jahitvāna nijaṃ dehaṃ devindapuramajjhagā.
```

<p rend="hangnum">§131.</p>

```
Sunando nāma rājindo ānandajanano sataṃ;
```

```
Tassa’trajo tato āsi buddhasāsanamāmako.
```

<p rend="hangnum">§132.</p>

```
Sammānetvāna so dantadhātuṃ ñeyyantadassino;
```

```
Mahatā bhattiyogena agā devasahavyataṃ.
```

<p rend="hangnum">§133. <pb ed="O" n="0.0036" /></p>

```
Tato parañca aññe’pi bahavo vasudhādhipā;
```

```
Dantadhātuṃ munindassa kamena abhipūjayuṃ.
```

<p rend="hangnum">§134.</p>

```
Guhasīvavhayo rājā duratikkama sāsano;
```

```
Tato rajjasiriṃ patvā anugaṇhi mahājanaṃ.
```

<p rend="hangnum">§135.</p>

```
Saparatthānabhiññe so lābhasakkāralolupe;
```

```
Māyāvino avijjandhe niganṭhe samupaṭṭhahi.
```

<p rend="hangnum">§136.</p>

```
Vassāratte yathā cando mohakkhandhena āvaṭo;
```

```
Nāsakkhī guṇaraṃsīhi jalituṃ so narāsabho.
```

<p rend="hangnum">§137.</p>

```
Dhammamaggā apete’pi paviṭṭhe diṭṭhikānanaṃ;
```

```
Tasmiṃ sādhupathaṃ aññe nātivattiṃsu pāṇino
```

<p rend="hangnum">§138. <pb ed="O" n="0.0037" /></p>

```
Hematoraṇamālāhi dhajehi kadalihi ca;
```

```
Pupphagaghiyehi’nekehi sajjetvā nāgarā puraṃ
```

<p rend="hangnum">§139.</p>

```
Maṅgalatthuti ghosehi naccagītādikehi ca;
```

```
Hemarūpiyapupphehi gandhacuṇṇādikehi ca.
```

<p rend="hangnum">§140.</p>

```
Pūjentā munirājassa dāṭhādhātuṃ kudācanaṃ;
```

```
Akaṃsu ekanigghosaṃ saṃvaṭṭambudhisannibhaṃ.
```

<p rend="hangnum">§141.</p>

```
Ugghāṭetvā narindo so pāsāde sihapañjaraṃ;
```

```
Passanto janamaddakkhī pūjāvidhiparāyaṇaṃ.
```

<p rend="hangnum">§142.</p>

```
Athāmaccasabhāmajetdha rājā vimbhīta mānaso;
```

```
Kotuhalākulo hutvā idaṃ vacanamabravī.
```

<p rend="hangnum">§143.</p>

```
Accherakaṃ kimetannu kīdisaṃ pāṭihāriyaṃ;
```

```
Mametaṃ nagaraṃ kasmā chaṇanissitakaṃ iti.
```

<p rend="hangnum">§144. <pb ed="O" n="0.0038" /></p>

```
Tato amacco ācikkhi medhāvī buddhamāmako;
```

```
Rājino tassa sambuddhānubhāvamavijānato.
```

<p rend="hangnum">§145.</p>

```
Sabbābhibhussabuddassa tanhāsaṅkayadassino;
```

```
Esā dhātu mahārāja khemattherena āhaṭā.
```

<p rend="hangnum">§146.</p>

```
Taṃ dhātuṃ pūjayitvāna rājāno pubbakā idha;
```

```
Kalyāṇamitte nissāya devakāyamupāgamuṃ.
```

<p rend="hangnum">§147.</p>

```
Nāgarāpi ime sabbe samparāya sukatthikā;
```

```
Pūjayanti samāgamma dhātuṃ taṃ satthuno iti.
```

<p rend="hangnum">§148.</p>

```
Tassāmaccassa so rājā sutvā dhammaṃ subhāsitaṃ;
```

```
Dulladdhīmalamujjhitvā pasīdi ratanattaye.
```

<p rend="hangnum">§149. <pb ed="O" n="0.0039" /></p>

```
Dhātupūjaṃ karonto so rājā acchariyā vahaṃ;
```

```
Titthiye dummane’kāsi sumane cetare jane.
```

<p rend="hangnum">§150.</p>

```
Ime ahirikā sabbe saddhādiguṇavajjitā;
```

```
Thaddhā saṭhā ca duppaññā saggamokkhavibandhakā.
```

<p rend="hangnum">§151.</p>

```
Iti so cintayitvāna guhasīvo narādhipo;
```

```
Pabbājesi sakā raṭṭhā nigaṇṭhe te asesake.
```

<p rend="hangnum">§152.</p>

```
Tato nigṇṭhā sabbe’pi ghatasittānalā yathā;
```

```
Kodhaggijalitā’gañchuṃ puraṃ pāṭaliputtakaṃ.
```

<p rend="hangnum">§153.</p>

```
Tattha rājā mahātejo jambudīpassa issaro;
```

```
Paṇḍunāmo tadā āsi anantabalavāhaṇo.
```

<p rend="hangnum">§154. <pb ed="O" n="0.0040" /></p>

```
Kodhandhātha nigaṇṭhā te sabbe pesuññakārakā;
```

```
Upasaṅkamma rājānaṃ idaṃ vacanamabravūṃ.
```

<p rend="hangnum">§155.</p>

```
Sabbadevamanussehi vandanīye mahiddhike;
```

```
Sivabrahmādayo deve niccaṃ tumhe namassatha.
```

<p rend="hangnum">§156.</p>

```
Tuyhaṃ sāmantabhupālo guhasīvo panādhunā;
```

```
Nindanno tādise deve chavaṭṭhiṃ vandate iti.
```

<p rend="hangnum">§157.</p>

```
Sutvāna vacanaṃ tesaṃ rājā kodhavasānugo;
```

```
Sūraṃ sāmantabhūpālaṃ cittayānamatha’bravī.
```

<p rend="hangnum">§158.</p>

```
Kaliṅgaraṭṭhaṃ gantvāna guhasīvamidhānaya;
```

```
Pūjitaṃ taṃ chavaṭṭhiñca tena rattindivaṃ iti.
```

<p rend="hangnum">§159.</p>

```
Cittayāno tato rājā mahatiṃ caturaṅginiṃ;
```

```
Sannayahitvā sakaṃ senaṃ purā tamhābhinikkhami.
```

<p rend="hangnum">§160. <pb ed="O" n="0.0041" /></p>

```
Gantvāna so mahīpālo senaṅgehi purakkhato;
```

```
Dantapurassāvidūre khandhāvāraṃ nivesayi.
```

<p rend="hangnum">§161.</p>

```
Sutvā āgamanaṃ tassa kaliṅgo so mahipati;
```

```
Gajindapābhatādihi taṃ tosesi narādhipaṃ.
```

<p rend="hangnum">§162.</p>

```
Hitajjhāsayataṃ ñatvā guhasīvassa rājino;
```

```
Dantapuraṃ cittayāno saddhiṃ senāya pāvisi.
```

<p rend="hangnum">§163.</p>

```
Pākāragopuraṭṭālapāsādagaghikacittitaṃ;
```

```
Dānasālāhi so rājā samiddhaṃ puramaddasa.
```

<p rend="hangnum">§164.</p>

```
Tato so sumano gantvā paviṭṭho rājamandiraṃ;
```

```
Guhasīvassa ācikkhi paṇḍurājassa sāsanaṃ.
```

<p rend="hangnum">§165. <pb ed="O" n="0.0042" /></p>

```
Sutvāna sāsanaṃ tassa dāruṇaṃ duratikkamaṃ;
```

```
Pasannamukhavaṇṇo’va cittayānaṃ samabravī.
```

<p rend="hangnum">§166.</p>

```
Sabbalokahitatthāya maṃsanettādidānato;
```

```
Anappakappe sambhāre sambharitvā atandito.
```

<p rend="hangnum">§167.</p>

```
Jetvā namucino senaṃ patvā sabbāsavakkhayaṃ;
```

```
Anāvaraṇañāṇena sabbadhammesu pāragu.
```

<p rend="hangnum">§168.</p>

```
Diṭṭhadhammasukassādaṃ agaṇetvāna attano;
```

```
Dhammanāvāya tāresi janataṃ yo bhavaṇṇavā.
```

<p rend="hangnum">§169.</p>

```
Devātidevaṃ taṃ buddhaṃ saraṇaṃ sabbapāṇinaṃ;
```

```
Jano hi avajānanto addhā so vañcito iti.
```

<p rend="hangnum">§170. <pb ed="O" n="0.0043" /></p>

```
Iccevamādiṃ sutvāna so rājā satthuvaṇṇanaṃ;
```

```
Ānandassuppabandhehi pavedesi pasannataṃ.
```

<p rend="hangnum">§171.</p>

```
Guhasīvo pasannaṃ taṃ cittayānaṃ udikkhiya;
```

```
Tena saddhiṃ mahagghaṃ taṃ agamā dhātumandiraṃ.
```

<p rend="hangnum">§172.</p>

```
Haricandanasambhutaṃ dvārabāhādikehi ca;
```

```
Pavāḷavāḷamālāhi lambamuttālatāhi ca.
```

<p rend="hangnum">§173.</p>

```
Indanīlakavāṭehi maṇikiṅkiṇikāhi ca;
```

```
Sovaṇṇakaṇṇamālāhi sobhitaṃ maṇithūpikaṃ.
```

<p rend="hangnum">§174.</p>

```
Uccaṃ veluriyubbhāsi chadanaṃ makarākulaṃ;
```

```
Dhātumandiramaddakkhi ratanujjala pīṭhakaṃ.
```

<p rend="hangnum">§175.</p>

```
Tato setātapattassa heṭṭhā ratanacittitaṃ;
```

```
Disvā dhātukaranḍañca tuṭṭho vimbhayamajjhagā.
```

<p rend="hangnum">§176. <pb ed="O" n="0.0044" /></p>

```
Tato kaliṅganātho so vivaritvā karaṇḍakaṃ;
```

```
Mahītale nihantvāna dakkhiṇaṃ jānumaṇḍalaṃ.
```

<p rend="hangnum">§177.</p>

```
Añjaliṃ paggahetvāna guṇe dasabalādike;
```

```
Saritvā buddhaseṭṭhassa akāsi abhiyācanaṃ.
```

<p rend="hangnum">§178.</p>

```
Gaṇḍambarukkhamūlamhi tayā titthīyamaddane;
```

```
Yamakaṃ dassayantena pāṭihāriyamabbhutaṃ.
```

<p rend="hangnum">§179.</p>

```
Pubbakāyādinikkhantajalānalasamākulaṃ;
```

```
Cakkavāḷaṅgaṇaṃ katvā janā sabbe pasāditā.
```

<p rend="hangnum">§180.</p>

```
Desetvāna tayo māse abhidhammaṃ sudhāsinaṃ;
```

```
Nagaraṃ otarantena saṅkassaṃ tāvatiṃsato.
```

<p rend="hangnum">§181. <pb ed="O" n="0.0045" /></p>

```
Chattavāmarasaṅkhādigāhakehi anekadhā;
```

```
Brahmadevāsurādīhi pūjitena tayā pana.
```

<p rend="hangnum">§182.</p>

```
Ṭhatvāna maṇisopāṇe vissakammābhinimmite;
```

```
Lokavivaraṇaṃ nāma dassitaṃ pāṭihāriyaṃ.
```

<p rend="hangnum">§183.</p>

```
Tathānekesu ṭhānesu munirāja tayāpuna;
```

```
Bahūni pāṭihirāni dassitāni sayambhunā.
```

<p rend="hangnum">§184.</p>

```
Pāṭihāriyamajjāpi saggamokkhasukhāvahaṃ;
```

```
Passantānaṃ manussānaṃ dassanīyaṃ tayā iti.
```

<p rend="hangnum">§185. <pb ed="O" n="0.0046" /></p>

```
Abbhuggantvā gagaṇa kuharaṃ candalekhābhirāmā,
```

```
Vissajjenti rajata dhavalā raṃsiyo dantadhātu;
```

```
Dhūpāyanti sapadi bahudhā pajjalantī muhuttaṃ,
```

```
Nibbāyantī nayanasubhagaṃ pāṭihīraṃ akāsi.
```

<p rend="hangnum">§186.</p>

```
Accheraṃ taṃ parama ruciraṃ cittayāno narindo,
```

```
Disvā haṭṭho ciraparicitaṃ diṭṭhijālaṃ jahitvā;
```

```
Gantvā buddhaṃ saraṇamasamaṃ sabbaseṇīhi saddhiṃ,
```

```
Aggaṃ puññaṃ pasavi bahudhā dhātusammānanāya.
```

Dutiyo paricchedo

<p rend="hangnum">§187. <pb ed="O" n="0.0047" /></p>

```
Tato kaliṅgādhipatissa tassasocittayānoparamappatīto;
```

```
Taṃ sāsanaṃ paṇḍunarādhipassa ñāpesi dhīro duratikkamaṃ’ti.
```

<p rend="hangnum">§188.</p>

```
Rājātato dantapuraṃ dhajehi pupphehi dhūpehi ca toraṇehi;
```

```
Alaṅkaritvāna mahāvitāna nivāritādiccamarīcijālaṃ.
```

<p rend="hangnum">§189.</p>

```
Assuppabandhāvutalocanehi purakkhato negama nāgarehi;
```

```
Samubbahanto sirasā nijena mahārahaṃ dhātukaraṇḍakaṃ taṃ.
```

<p rend="hangnum">§190.</p>

```
Samussitodāra sitātapattaṃ saṅkhodarodāta turaṅgayuttaṃ;
```

```
Rathaṃ navādiccasamānavaṇṇa māruyha cittattharaṇābhirāmaṃ.
```

<p rend="hangnum">§191.</p>

```
Anekasaṅkhehi balehi saddhiṃ velātivattambudhisannibhehī;
```

```
Nivattamānassa bahujjanassa vināpi dehaṃ manasānuyāto
```

<p rend="hangnum">§192. <pb ed="O" n="0.0048" /></p>

```
Susanthataṃ sabbadhivālukāhi susajjitaṃ puṇṇa ghaṭādikehi;
```

```
Pupphābhikiṇṇaṃ paṭipajji dīghaṃ suvitthataṃ pāṭaliputtamaggaṃ.
```

<p rend="hangnum">§193.</p>

```
Kaliṅghanātho kusumādikehi naccehi gītehi ca vāditehi;
```

```
Dine dine addhani dantadhātuṃ pūjesi saddhiṃ vanadevatāhi.
```

<p rend="hangnum">§194.</p>

```
Suduggamaṃ sindhumahīdharehi kamena maddhānamatikkamitvā;
```

```
Ādāya dhātuṃ manujādhinātho agā puraṃ pāṭali puttanāmaṃ.
```

<p rend="hangnum">§195.</p>

```
Rājādhirājo’tha sabhāya majjhe disvāna taṃ vītabhayaṃ visaṅkaṃ;
```

```
Kaliṅgarājaṃ paṭighābhibhuto abhāsi pesuññakare nigaṇṭhe
```

<p rend="hangnum">§196.</p>

```
Deve jahitvāna namassanīye chavaṭṭhimetena namassitaṃ’taṃ;
```

```
Aṅgārarāsimhi sajotibhūte nikkhippa khippaṃ dahathādhuneti.
```

<p rend="hangnum">§197. <pb ed="O" n="0.0049" /></p>

```
Pahaṭṭhacittā’vatato nigaṇṭhārājaṅgaṇe te mahatiṃ gabhīraṃ;
```

```
Vītaccikaṅgāraka rāsi puṇṇaṃ aṅgārakāsuṃ abhisaṅkhariṃsu.
```

<p rend="hangnum">§198.</p>

```
Samantato pajjalitāya tāya sajotiyā roruvabheravāya;
```

```
Mohandhabhutā atha titthiyā te taṃ dantadhātuṃ abhinikkhipiṃsu.
```

<p rend="hangnum">§199.</p>

```
Tassānubhāvena tamaggīrāsiṃ hetvā sarojaṃ rathacakkamattaṃ;
```

```
Samantato uggatareṇujāla muṭṭhāsi kiñjakkha bharābhirāmaṃ.
```

<p rend="hangnum">§200.</p>

```
Tasmiṃ khaṇe paṅkaja kaṇṇikāya patiṭṭhahitvā jinadantadhātu;
```

```
Kundāvadātāhi pabhāhi sabbā disā pabhāsesi pabhassarāhi.
```

<p rend="hangnum">§201. <pb ed="O" n="0.0050" /></p>

```
Disvāna taṃ acchariyaṃ manussā pasannacittā ratanādikehi;
```

```
Sampūjayitvā jinadantadhātuṃ sakaṃ sakaṃ diṭṭhimavossajiṃsu.
```

<p rend="hangnum">§202.</p>

```
So paṇḍurājā pana diṭṭhijālaṃ cirānubaddhaṃ apariccajanto;
```

```
Patiṭṭhapetvā’dhikaraññametaṃ kuṭena ghātāpayi dantadhātuṃ.
```

<p rend="hangnum">§203.</p>

```
Tassaṃ nimuggā’dhikaraññamesā upaḍḍhabhāge naca dissamānā;
```

```
Pubbācalaṭṭho’va sudhāmarīci jotesi raṃsīhi disā samantā.
```

<p rend="hangnum">§204.</p>

```
Disvānubhāvaṃ jinadantadhātu yāpajji so vimbhaya maggarājā;
```

```
Eko’tha issāpasuto nigaṇṭho taṃ rājarājānamidaṃ avoca.
```

<p rend="hangnum">§205.</p>

```
Rāmādayo deva janaddanassa nānāvatārā bhuvane ahesuṃ;
```

```
Tassekadeso’ca idaṃ chavaṭṭhinoce’nubhāvokathamīdisoti.
```

<p rend="hangnum">§206. <pb ed="O" n="0.0051" /></p>

```
Addhā manussattamupāgatassa devassa pacchā tidivaṃ gatassa;
```

```
Dehekadeso ṭhapito hitatthametanti saccaṃvacanaṃbhaveyya.
```

<p rend="hangnum">§207.</p>

```
Saṃvaṇṇayitvāna guṇe pahūte nārāyaṇassa’ssamahiddhikassa;
```

```
Nimuggamettā’dhikaraññametaṃsampassato mebahinīharitvā.
```

<p rend="hangnum">§208.</p>

```
Sampādayitvāna mahājanānaṃ mukhāni paṅkeruhasundarāni;
```

```
Yaṭicchitaṃ gaṇhatha vatthujātaṃ iccāha rājā mukhare nigaṇṭhe.
```

<p rend="hangnum">§209.</p>

```
Te titthiyā viṇahusuraṃ guṇehi vicitta rūpehi abhitthavitvā;
```

```
Toyena siñciṃsu saṭhā tathāpi ṭhitappadesā na calittha dhātu.
```

<p rend="hangnum">§210.</p>

```
Jigucchamāno atha te nigaṇṭhe so dhātuyānīharaṇe upāyaṃ;
```

```
Anvesamāno vasudhādhinātho bheriṃ carāpesi sake puramhi.
```

<p rend="hangnum">§211. <pb ed="O" n="0.0052" /></p>

```
Nimuggametthā’dhikaraññamajji yo dhātumetaṃ bahi nīhareyya;
```

```
Laddhāna so issariyaṃ mahantaṃ raññosakāsāsukhamessatīti
```

<p rend="hangnum">§212.</p>

```
Sutvā na taṃ bheriravaṃuḷāraṃpuñaññatthikobuddhabalepasanno;
```

```
Tasmiṃ pure seṭṭhisuto subhaddo pāvekkhirañño samitiṃ pagabbho.
```

<p rend="hangnum">§213.</p>

```
Tamaggarājaṃ atha so namitvā sāmājikānaṃ hadayaṅgamāya;
```

```
Bhāsāya sabbaññuguṇappabhāvaṃ vaṇṇesi sārajjavimutta citto.
```

<p rend="hangnum">§214.</p>

```
Bhumiṃ kiṇitvā mahatā dhanena manoramaṃ jetavanaṃ vihāraṃ;
```

```
Yo kārayitvāna jinassa datvā upaṭṭhahi taṃ catupaccayehi.
```

<p rend="hangnum">§215. <pb ed="O" n="0.0053" /></p>

```
Anāthapiṇḍippadaseṭṭhiseṭṭhosodiṭṭhadhammopapitāmahome;
```

```
Tilokanāthe mama dhammarāje tumhe’dhunāpassathabhattibhāraṃ.
```

<p rend="hangnum">§216.</p>

```
Itthaṃ naditvāna pahūtapañeññā katvāna ekaṃsamathuttarīyaṃ;
```

```
Mahītalaṃ dakkhiṇajānukena āhacca baddhañjaliko avoca.
```

<p rend="hangnum">§217.</p>

```
Chaddantanāgo savisena viddho sallena yo lohitamakkhi taṅgo;
```

```
Chabbaṇṇaraṃsīhi samujjalante chetvāna luddāya adāsi dante.
```

<p rend="hangnum">§218.</p>

```
Saso’pi hutvāna visuddhasīlo ajjhattadānābhirato dvijāya;
```

```
Yo’dajjidehampi sakaṃ nipacca aṅgārarāsimhi bubhukkhitāya.
```

<p rend="hangnum">§219. <pb ed="O" n="0.0054" /></p>

```
Yo bodhiyā bāhiravatthudānā atittarūpo sivirāja seṭṭho;
```

```
Adāsi cakkhūni pabhassarāni dvijāya jiṇṇāya acakkhukāya.
```

<p rend="hangnum">§220.</p>

```
Yokhantivādī’pi kalāburāje chedāpayante’pi sahatthapādaṃ;
```

```
Pariplutaṅgorudhire titikkhimettāyamāno yasadāyake’va.
```

<p rend="hangnum">§221.</p>

```
Yo dhammapālo api sattamāsa jātopaduṭṭhe janakesakamhi;
```

```
Kārāpayante asimālakammaṃ cittaṃ na dūsesi patāparāje.
```

<p rend="hangnum">§222.</p>

```
Sākhāmigo yo asatā pumena vane papātā sayamuddhaṭena;
```

```
Silāya bhinne’pi sake lalāṭe taṃ khemabhumiṃ anayitthamūḷhaṃ.
```

<p rend="hangnum">§223.</p>

```
Ruṭṭhena mārena’bhinimmitampi aṅgārakāsuṃ jalitaṃ vihijja;
```

```
Samuṭṭhite sajjumahāravinde ṭhatvāna yo seṭṭhi adāsi dānaṃ.
```

<p rend="hangnum">§224. <pb ed="O" n="0.0055" /></p>

```
Migena yenāpevijaññamekaṃ bhītaṃvadhāmocayituṃkuraṅgiṃ;
```

```
Āghātane attasiraṃṭhapetvāpamocitā’ñññapipāṇisaṅghā.
```

<p rend="hangnum">§225.</p>

```
Yo sattavasso visikhāya paṃsu kīḷāparo sambhavanāmako’pi;
```

```
Sabbaññulīḷhāya niguḷhapañhaṃ puṭṭho viyākāsi sucīratena.
```

<p rend="hangnum">§226.</p>

```
Hitvā nikantiṃ sakajīvite’pi baddhāsakucchimhi ca vettavalliṃ;
```

```
Sākhāmige nekasahassasaṅkhe vadhāpamocesi kapissaroyo.
```

<p rend="hangnum">§227.</p>

```
Santappayaṃ dhammasudhārasena yo mānuse tuṇḍilasūkaro’pi;
```

```
Isī’va katvā atha ñāyaganthaṃ nijaṃ pavattesi cirāya dhammaṃ.
```

<p rend="hangnum">§228. <pb ed="O" n="0.0056" /></p>

```
Paccatthikaṃ puṇṇakayakkhamuggaṃ mahiddhikaṃ kāmaguṇesu giddhaṃ;
```

```
Yo tikkhapaññovidhurābhidhānodamesi kāḷāgirimattakamhi.
```

<p rend="hangnum">§229.</p>

```
Kulāvasāyi avirūḷhapakkho yo buddhimā vaṭṭakapotako’pi;
```

```
Saccena dāvaggimabhijjalantaṃ vassena nibbāpayi vārido’va.
```

<p rend="hangnum">§230.</p>

```
Yo maccharājāpi avuṭṭhikāledisvānamacche tasitekilante;
```

```
Saccenavākyenamahoghapuṇṇaṃmuhuttamattenaakāsiraṭṭhaṃ.
```

<p rend="hangnum">§231.</p>

```
Vicittahatthassa rathādikāni vasundharā kampana kāraṇāni;
```

```
Putte’nujāte sadisecadāreyo’dajjivessantarajātiyampi.
```

<p rend="hangnum">§232. <pb ed="O" n="0.0057" /></p>

```
Buddho bhavitvā api diṭṭhadhamma sukhānapekkho karuṇānuvattī;
```

```
Sabbaṃ sahanto avamānanādiṃ yodukkaraṃ lokahitaṃakāsi.
```

<p rend="hangnum">§233.</p>

```
Balena saddhiṃ caturaṅgikena abhiddavantaṃ atibhiṃsanena;
```

```
Ajeyyasatthaṃ paramiddhipattaṃ damesi yo ālavakampī yakkhaṃ.
```

<p rend="hangnum">§234.</p>

```
Dehābhinikkhanta hutāsanacci mālākulaṃ brahmabhavaṃ karitvā;
```

```
Bhetvāna diṭṭhiṃ sucirānubaddhaṃ damesi yo brahmavaraṃ munindo.
```

<p rend="hangnum">§235.</p>

```
Accaṅkusaṃ dānasudhota gaṇḍaṃ nipātitaṭṭhālaka gopurādiṃ;
```

```
Dhāvantamagge dhanapālahatthiṃ damesi yo dāruṇamantakaṃ’va.
```

<p rend="hangnum">§236. <pb ed="O" n="0.0058" /></p>

```
Manussarattāruṇapāṇipādamukkhippa khaggaṃ anubandhamānaṃ;
```

```
Mahādayo duppasahaṃ parehi damesi yo aṅgulimālacoraṃ.
```

<p rend="hangnum">§237.</p>

```
Yo dhammarājā vijitārisaṅgho pavattayanto varadhammacakkaṃ;
```

```
Saddhamma saññaṃ ratanākarañca ogāhayī saṃ parisaṃ samaggaṃ.
```

<p rend="hangnum">§238.</p>

```
Tasseva saddhamma varādhipassatathāgatassa’ppaṭipuggalassa;
```

```
Anantañāṇassa visāradassa esā mahākāruṇikassa dhātu.
```

<p rend="hangnum">§239.</p>

```
Anena saccena jinassa dhātu khippaṃ samāruyha nabhantarāḷaṃ;
```

```
Sudhaṃsulekheva samujjalanti kaṅkhaṃ vinodetu mahājanassa.
```

<p rend="hangnum">§240. <pb ed="O" n="0.0059" /></p>

```
Tasmiṃ khaṇe sā jinadantadhātu nabhaṃ samuggamma pabhāsayantī;
```

```
Sabbā disā osadhitārakā’va janaṃ pasādesi vtiṇṇakaṅkhaṃ.
```

<p rend="hangnum">§241.</p>

```
Athotaritvā gaganaṅgaṇamhā sā matthake seṭṭhisutassa tassa;
```

```
Patiṭṭhahitvāna sudhābhisittagattaṃ’va taṃ pīṇayi bhattitinnaṃ.
```

<p rend="hangnum">§242.</p>

```
Dasvāna taṃ acchariyaṃ nigaṇṭhā iccabravuṃ paṇḍunarādhipaṃ taṃ;
```

```
Vijjābalaṃ seṭṭhisutassa etaṃ na dhātuyā deva ayampabhāvo.
```

<p rend="hangnum">§243.</p>

```
Nisamma tesaṃ vacanaṃ narindo iccabravī seṭṭhisutaṃ subhaddaṃ;
```

```
Yathā ca ete abhisaddaheyyuṃ tathāvidhaṃ dassaya iddhimaññaṃ.
```

<p rend="hangnum">§244.</p>

```
Tato subhaddo tapanīyapatte sugandhisītodakapūritamhi;
```

```
Vaḍḍhesi dhātuṃ munipuṅgavassa anussaranto caritabbhutāni.
```

<p rend="hangnum">§245. <pb ed="O" n="0.0060" /></p>

```
Sā rājahaṃ sī’va vidhāvamānā sugandhitoyamhi padakkhiṇena;
```

```
Ummujjamānā ca nimujjamānā jane pamodassudhare akāsi.
```

<p rend="hangnum">§246.</p>

```
Tato ca kāsuṃ visikhāyamajjhe katvā tahiṃ dhātumabhikkhipitvā;
```

```
Paṃsūhi sammā abhipūrayitvā bahūhi maddāpayi kuñjarehi.
```

<p rend="hangnum">§247.</p>

```
Bhetvā mahiṃuṭṭhahi cakkamattaṃ virājamānaṃ maṇikaṇṇikāya;
```

```
Pabhassaraṃ rūpiyakesarehi saroruhaṃ kañcanapattapāḷiṃ.
```

<p rend="hangnum">§248.</p>

```
Patiṭṭhabhitvāna tahiṃ saroje mandānilāvattitareṇu jāle;
```

```
Obhāsayanti’va disā pabhāhi diṭṭhā muhuttena jinassadhātu.
```

<p rend="hangnum">§249.</p>

```
Khipiṃsu vatthābharaṇāni maccā pavassayuṃ pupphamayañca vassaṃ;
```

```
Ukkuṭṭhisaddehi ca sadhukāranādehi puṇṇaṃ nagaraṃ akaṃsu.
```

<p rend="hangnum">§250. <pb ed="O" n="0.0061" /></p>

```
Te titthiyā taṃ abhivañcanaṃ’ti rājādhirājaṃ atha saññapetvā;
```

```
Jigucchanīye kuṇapādikehi khipiṃsu dhātuṃ parikhāya piṭṭhe.
```

<p rend="hangnum">§251.</p>

```
Tasmiṃ khaṇe pañcavidhambujehisañchāditāhaṃsagaṇopabhuttā;
```

```
Madhubbatālī virutābhirāmā ahosi sā pokkharaṇī’va nandā.
```

<p rend="hangnum">§252.</p>

```
Gajādhipā koññcaravaṃ raviṃsu kariṃsu hesāninadaṃ turaṅgā;
```

```
Ukkuṭṭhinādaṃ akariṃsu maccā suvāditā dundubhiādayo’pi.
```

<p rend="hangnum">§253.</p>

```
Thomiṃsu maccā thutigītakehi nacciṃsu ottappavibhusanā’pi;
```

```
Vatthāni sīse bhamayiṃsu mattā bhujāni poṭhesumudaggacittā.
```

<p rend="hangnum">§254. <pb ed="O" n="0.0062" /></p>

```
Dhūpehi kālāgarusambhavehi ghanāvanaddhaṃ’va nabhaṃ ahosi;
```

```
Samussitānekadhajāvalīhi puraṃ tadā vatthamayaṃ’va āsi.
```

<p rend="hangnum">§255.</p>

```
Disvā tamaccheramacintanīyaṃ āmoditāmaccagaṇā samaggā;
```

```
Atthe niyojetu mupecca tassa vadiṃsu paṇḍussa narādhipassa.
```

<p rend="hangnum">§256.</p>

```
Disvāna yo īdisakampi rāja iddhānubhāvaṃ munipuṅgavassa;
```

```
Pasādamattampi kareyya noce kimatthiyā tassa bhaveyya paññā.
```

<p rend="hangnum">§257.</p>

```
Pasādanīyesu guṇesu rāja pasādanaṃ sādhujanassa dhammo;
```

```
Pupphanti sabbe sayameva vande samuggate komudakānanāni.
```

<p rend="hangnum">§258. <pb ed="O" n="0.0063" /></p>

```
Vācāya tesaṃ pana dummatīnaṃ mā saggamaggaṃ pajahittha rāja;
```

```
Andhe gahetvā vicareyya ko hi anvesamāno supathaṃ amūḷho.
```

<p rend="hangnum">§259.</p>

```
Narādhipā kappiṇa bimbisāra suddhodanādi api tejavantā;
```

```
Taṃ dhammarājaṃ saraṇaṃ upecca piviṃsu dhammāmatamādarena.
```

<p rend="hangnum">§260.</p>

```
Sahassanetto tidasādhipo’pi khīṇāyuko khiṇabhavaṃ munindaṃ;
```

```
Upecca dhammaṃ vimalaṃ nisamma alattha āyuṃ api diṭṭhadhammo.
```

<p rend="hangnum">§261.</p>

```
Tuvampi tasmiṃ jitapañcamāre devātideve varadhammarāje;
```

```
Saggāpavaggādhigamāya khippaṃ cittaṃ pasādehi narādhirāja.
```

<p rend="hangnum">§262. <pb ed="O" n="0.0064" /></p>

```
Sutvānatesaṃ vacanaṃ narindo vikiṇṇakaṅkho ratanattayamhi;
```

```
Senāpatiṃ atthavaraṃ avoca pahaṭṭhabhāvo parisāya majjhe.
```

<p rend="hangnum">§263.</p>

```
Asaddahāno ratanattayassa guṇe bhavacchedanakāraṇassa;
```

```
Cirāya dulladdhipathe caranto ṭhito sarajje api vañcitohaṃ.
```

<p rend="hangnum">§264.</p>

```
Mohena khajjopanakaṃ dhamesiṃ sītaddito dhumasikhe jalante;
```

```
Pipāsito sindhujalaṃ pahāya piviṃ pamādena marīcitoyaṃ.
```

<p rend="hangnum">§265.</p>

```
Pariccajitvā amataṃ cirāya jivatthiko tikkhavisaṃ akhādiṃ;
```

```
Vihāya’haṃ campakapupphadāmaṃ adhārayiṃ jattusu nāgabhāraṃ.
```

<p rend="hangnum">§266. <pb ed="O" n="0.0065" /></p>

```
Gantvāna khippaṃ parikhā samīpaṃ ārādhayitvā jinadantadhātuṃ;
```

```
Ānehi pūjāvidhinā karissaṃ puññāni sabbattha sukhāvahāni.
```

<p rend="hangnum">§267.</p>

```
Gantvātatesoparikhāsamīpaṃ senādhinātho paramappatīto;
```

```
Dhātuṃ munindassa namassamāno ajjhesi rañño hitamā caranto
```

<p rend="hangnum">§268.</p>

```
Cirāgataṃ diṭṭhimalaṃ pahāya alattha saddhaṃ sugate narindo;
```

```
Pāsādamāgamma pasādamassa vaḍḍhehi rañño ratanattayamhi.
```

<p rend="hangnum">§269.</p>

```
Tasmiṃ khaṇe pokkharaṇī vicittā phullehi sovaṇṇasaroruhehi;
```

```
Alaṅkarontī gaganaṃ ahosi mandākinīvābhinavāvatārā.
```

<p rend="hangnum">§270.</p>

```
Haṃsaṅgaṇevātha munindadhātu sā paṅkajā paṅkajamokkamanti;
```

```
Kundāvadātāhi pabhāhi sabbaṃ khirodakucchiṃ’va puraṃ akāsi.
```

<p rend="hangnum">§271. <pb ed="O" n="0.0066" /></p>

```
Tato surattañjalipaṅkajamhi patiṭṭhahitvāna camupatissa;
```

```
Sandissamānā mahatā janena mahapphalaṃ mānusakaṃ akattha.
```

<p rend="hangnum">§272.</p>

```
Sutvāna vuttantamimaṃ narindo pahaṭṭhabhāvopadasā’va gantvā;
```

```
Saṃsūcayanto diguṇaṃ pasādaṃ suvimhitopañjalikoavoca.
```

<p rend="hangnum">§273.</p>

```
Vohāradakkhā manujā muninda saṅghaṭṭayitvā nikasopalamhi;
```

```
Karontiagghaṃ varakañcanassa esohi dhammo caritopurāṇo.
```

<p rend="hangnum">§274.</p>

```
Maṇiṃ pasatthākarasambhavampi hutāsakammehabhīsaṅkharitvā;
```

```
Pāpentirājaññakirīṭakoṭiṃ vibhusanattaṃ vidunomanussā.
```

<p rend="hangnum">§275. <pb ed="O" n="0.0067" /></p>

```
Vīmaṃsanatthāya tavādhunāpi mayā kataṃ sabbamidaṃ muninda;
```

```
Āguṃ mahantaṃ khama bhuripañña khippaṃ mamālaṅkuru uttamaṅgaṃ.
```

<p rend="hangnum">§276.</p>

```
Patiṭṭhitā tassa tato kirīṭe maṇippabhā bhāsini dantadhātu;
```

```
Amuñci raṃsī dhavalā pajāsu sinehajātā iva khīradhārā.
```

<p rend="hangnum">§277.</p>

```
So dantadhātuṃ sirasāvahanto padakkhiṇaṃtaṃnagaraṃ karitvā;
```

```
Sampūjayanto kusumādikehi susajjitante puramāharittha.
```

<p rend="hangnum">§278.</p>

```
Samussitodārasitātapatte pallaṅkaseṭṭhe ratanujjalamhi;
```

```
Patiṭṭhapetvāna jinassa dhātuṃ pūjesi rājā ratanādikehi.
```

<p rend="hangnum">§279.</p>

```
Buddhādivatthuttayameva rājā āpāṇakoṭiṃ saraṇaṃ upecca;
```

```
Hitvā vihiṃsaṃ karuṇādhivāso ārādhayī sabbajanaṃ guṇehi.
```

<p rend="hangnum">§280. <pb ed="O" n="0.0068" /></p>

```
Kāresi nānāratanappabhāhi sahassaraṃsīṃ’va virocamānaṃ;
```

```
Narādhipo bhattibharānurūpaṃ sucittitaṃ dhātunivesanampi.
```

<p rend="hangnum">§281.</p>

```
Vaḍḍhesi so dhātugharamhi dhātuṃ alaṅkaritvā sakalaṃ purampi;
```

```
Sesena pūjāvidhinā atitto pūjesi raṭṭhaṃ sadhanaṃ sabhoggaṃ.
```

<p rend="hangnum">§282.</p>

```
Āmantayitvā guhasīvarājaṃ sammānitaṃ attasamaṃ karitvā;
```

```
Dānādikaṃ puññamanekarūpaṃ saddhādhano sañciṇirājaseṭṭho.
```

<p rend="hangnum">§283.</p>

```
Tato so bhupālo kumatijanasaṃsaggamanayaṃ,
```

```
Nirākatvā magge sugatavacanujjotasugame;
```

```
Padhāvanto sammā saparahitasampatticaturo,
```

```
Pasatthaṃ lokatthaṃ acari caritāvajjitajano.
```

Tatiyo paricchedo.

<p rend="hangnum">§284. <pb ed="O" n="0.0069" /></p>

```
Carati dharaṇi pāle rājadhammesu tasmiṃ,
```

```
Samaracaturaseno khīradhāro narindo;
```

```
Nijabhujabalalīlā’rātidappappamāthī,
```

```
Vibhavajanitamāno yuddhasajjo’bhigañchi.
```

<p rend="hangnum">§285.</p>

```
Karivaramatha disvā so guhādvārayātaṃ,
```

```
Paṭibhayarahitatto sīharājā’va rājā;
```

```
Nijanagarasamīpāyātametaṃ narindaṃ,
```

```
Amitabalamamahoghenottharantā’bhiyāyi.
```

<p rend="hangnum">§286.</p>

```
Uditabahaḷadhūlīpāḷiruddhantaḷikkho,
```

```
Samadavividhayodhārāvasaṃrambhabhīme;
```

```
Nisitasarasatālīvassadhārākarāḷe,
```

```
Ajini mahati yuddhe paṇḍuko khīradhāraṃ.
```

<p rend="hangnum">§287. <pb ed="O" n="0.0070" /></p>

```
Atha narapatiseṭṭho saṅgahetvāna raṭṭhaṃ,
```

```
Nija tanuja varasmiṃ rajjabhāraṃ nidhāya;
```

```
Sugata dasana dhātuṃ sampaṭicchāpayitvā,
```

```
Pahiṇi ca guhasīvaṃ sakkaritvā saraṭṭhaṃ.
```

<p rend="hangnum">§288.</p>

```
Suviramavanīpālo saññamaṃ ajjhupeto,
```

```
Vividha vibhava dānāyācake tappayitvā;
```

```
Tidasapura samājaṃ dehabhedā payāto,
```

```
Kusala phalamanappaṃ patthitaṃ paccalattha.
```

<p rend="hangnum">§289.</p>

```
Narapati guhasīvo taṃ munindassa dhātuṃ,
```

```
Sakapuramupanetvā sādhu sammānayanto;
```

```
Sugati gamana magge pāṇino yojayanto,
```

```
Sucarita mabhirūpaṃ sañciṇanto vihāsi.
```

<p rend="hangnum">§290. <pb ed="O" n="0.0071" /></p>

```
Agaṇitamahimassujje nirañño tanūjo,
```

```
Purima vayasi yevāraddhasaddhābhiyogo;
```

```
Dasabala tanudhātuṃ pūjituṃ tassa rañño,
```

```
Puravara mupāyāto dantanāmo kumāro.
```

<p rend="hangnum">§291.</p>

```
Guṇajanita pasādaṃ taṃ kaliṅgādhināthaṃ,
```

```
Nikhila guṇa nivāso so kumāro karitvā;
```

```
Vividha mahavidhānaṃ sādhusampādayanto,
```

```
Avasi sugatadhātuṃ anvahaṃ vandamāno.
```

<p rend="hangnum">§292.</p>

```
Abhavi ca guhasīvassāvanīsassa dhitā,
```

```
Vikaca kuvalayakkhī haṃsakantābhiyātā;
```

```
Vadana jita sarojā hāridhammillabhārā,
```

```
Kucabharanamitaṅgi hema mālābhidhānā.
```

<p rend="hangnum">§293. <pb ed="O" n="0.0072" /></p>

```
Akhilaguṇanidhānaṃ bandhubhāvānurūpaṃ,
```

```
Suvimalakulajātaṃ taṃ kumāraṃ viditvā;
```

```
Narapati guhasīvo attano dhītaraṃ taṃ,
```

```
Adadi sabahumānaṃ rājaputtassa tassa.
```

<p rend="hangnum">§294.</p>

```
Manujapati kumāraṃ dhāturakkhādhikāre,
```

```
Pacuraparijanaṃ taṃ sabbathā yojayitvā;
```

```
Gava mahisa sahassādīhi sampīṇayitvā,
```

```
Saka vibhava sarikkhe issaratte ṭhapesi.
```

<p rend="hangnum">§295.</p>

```
Samarabhuvi vinaṭṭhe khīradhāre narinde,
```

```
Malayavanamupetā bhāgineyyā kumārā;
```

```
Pabala mati mahantaṃ saṃharitvā balaggaṃ,
```

```
Upapuramupagañchuṃ dhātuyā gaṇhanatthaṃ.
```

<p rend="hangnum">§296.</p>

```
Atha nagarasamīpe te nivesaṃ karitvā,
```

```
Savaṇakaṭukametaṃ sāsanaṃ pesayiṃsu;
```

```
Sugatadasanadhātuṃ dehi vā khippamamhaṃ,
```

```
Yasasirijananiṃ vā kīḷa saṅgāmakeḷiṃ.
```

<p rend="hangnum">§297. <pb ed="O" n="0.0073" /></p>

```
Sapadi dharaṇipālo sāsanaṃ taṃ suṇitvā,
```

```
Avadi rahasi vācaṃ rājaputtassa tassa;
```

```
Nahi sati mama dehe dhātumaññassa dassaṃ,
```

```
Ahamapi yadi jetuṃ neva te sakkuṇeyyaṃ.
```

<p rend="hangnum">§298.</p>

```
Suranara namitaṃ taṃ dantadhātuṃ gahetvā,
```

```
Gahita dijavilāso sīhaḷaṃ yāhi dīpaṃ;
```

```
Iti vacanamudāraṃ mātulassātha sutvā,
```

```
Tamavaca guhasīvaṃ dantanāmo kumāro.
```

<p rend="hangnum">§299.</p>

```
Tavaca mamaca ko vā sīhaḷe bandhubhūto,
```

```
Jinavaraṇasaroje bhattiyutto ca kovā;
```

```
Jalanīdhiparatīre sīhaḷaṃ khuddadesaṃ,
```

```
Kathamahamatinessaṃ dantadhātuṃ jinassa.
```

<p rend="hangnum">§300. <pb ed="O" n="0.0074" /></p>

```
Tamavadi guhasīvo bhāgineyyaṃ kumāraṃ,
```

```
Dasabalatanudhātu saṇṭhitā sīhaḷasmiṃ;
```

```
Bhavabhayahatidakkho vattate satthudhammo,
```

```
Gaṇanapathamatītā bhikkhavo cāvasiṃsu.
```

<p rend="hangnum">§301.</p>

```
Mama ca piyasahāyo so mahāsena rājā,
```

```
Jinacaraṇasarojadvandasevābhiyutto;
```

```
Salilamapi ca phuṭṭhaṃ dhātuyā patthayanto,
```

```
Vividharatanajātaṃ pābhataṃ pesayittha.
```

<p rend="hangnum">§302.</p>

```
Pabhavati manujindo sabbadā buddhimā so,
```

```
Sugatadasanadhātuṃ pūjituṃ pūjaneyyaṃ;
```

```
Paricitavisayamhā vippavutthaṃ bhavantaṃ,
```

```
Vividhavibhavadānā sādhu saṅgaṇhituñca.
```

<p rend="hangnum">§303. <pb ed="O" n="0.0075" /></p>

```
Nija duhitupatiṃ taṃ itthamārādhayitvā,
```

```
Narapati guhasīvo saṅgahetvāna senaṃ;
```

```
Raṇadharaṇimupeto so kumārehi saddhiṃ,
```

```
Maraṇaparavasattaṃ ajjhagā yujjhamāno.
```

<p rend="hangnum">§304.</p>

```
Atha narapati putto dantanāmo suṇitvā,
```

```
Savaṇa kaṭukametaṃ mātulassappavattiṃ;
```

```
Gahita dijavilāso dantadhātuṃ gahetvā,
```

```
Turita turita bhūto so puramhā paḷāyi.
```

<p rend="hangnum">§305.</p>

```
Sarabhasa mupagantvā dakkhiṇaṃ cātha desaṃ,
```

```
Avicalitasabhāvo iddhiyā devatānaṃ;
```

```
Nadimatimahatiṃ so uttaritvāna puṇṇaṃ,
```

```
Nidahi dasanadhātuṃ vālukārāsimajjhe.
```

<p rend="hangnum">§306.</p>

```
Puna puramupagantvā taṃ gahītaññavesaṃ,
```

```
Bhariyamapi gahetvā āgato tattha khippaṃ;
```

```
Sugatadasanadhātuṃ vālukāthupakucchiṃ,
```

```
Ṭhapitamupacaranto acchi gumbantarasmiṃ.
```

<p rend="hangnum">§307. <pb ed="O" n="0.0076" /></p>

```
Sapadi nabhasi thero gacchamāno paneko,
```

```
Vividhakiraṇajālaṃ vālukārāsithūpā;
```

```
Aviraḷitamudentaṃ dhātuyā tāya disvā,
```

```
Paṇami sugatadhātuṃ otaritvāna tattha.
```

<p rend="hangnum">§308.</p>

```
Munisutamatha disvā jampatī te patītā,
```

```
Nijagamanavidhānaṃ sabbamārocayiṃsu;
```

```
Dasabalatanujo so dhāturakkhā niyutto,
```

```
Parahitaniratatto te ubho ajjhabhāsi.
```

<p rend="hangnum">§309.</p>

```
Dasabalatanudhātuṃ sīhaḷaṃ netha tumhe,
```

```
Agaṇita tanukhedā vītasārajjametaṃ;
```

```
Api ca gamanamagge jātamatte vighāte,
```

```
Saratha mamamanekopaddavacchedadakkhaṃ.
```

<p rend="hangnum">§310. <pb ed="O" n="0.0077" /></p>

```
Iti sugatananūjo jampatīnaṃ kathetvā,
```

```
Puna’pi tadanurūpaṃ desayitvāna dhammaṃ;
```

```
Puthutaramapanetvā sokasallañca gāḷhaṃ,
```

```
Sakavasatimupeto antalikkhena dhīro.
```

<p rend="hangnum">§311.</p>

```
Bhujagabhavanavāsī ninnagāyātha tassā,
```

```
Bhujagapati mahiddhi paṇḍuhārābhidhāno;
```

```
Sakapurapavaramhā nikkhamitvā caranto,
```

```
Samupagami tadā taṃ ṭhānamicchāvasena.
```

<p rend="hangnum">§312.</p>

```
Vimalapulinathūpā so samuggacchamānaṃ,
```

```
Sasiruciramarīcijjālamālokayitvā;
```

```
Ṭhitamatha munidhātuṃ vālukārasigabbhe,
```

```
Kimidamiti sakaṅkhaṃ pekkhamāno avedi.
```

<p rend="hangnum">§313. <pb ed="O" n="0.0078" /></p>

```
Sapadi sabahumāno so asandissamāno,
```

```
Ratanamayakaraṇḍaṃ dhātuyuttaṃ gilitvā;
```

```
Vitataputhuladeho bhogamālāhi tuṅgaṃ,
```

```
Kaṇakasikharirājaṃ veṭhayitvā sayittha.
```

<p rend="hangnum">§314.</p>

```
Salilanidhisamīpaṃ jampatī gantukāmā,
```

```
Pulinatalagataṃ taṃ dantadhātuṃ adisvā;
```

```
Nayanasaliladhāraṃ sokajātaṃ kirantā,
```

```
Sugatasutavaraṃ taṃ taṅkhaṇe’nussariṃsu.
```

<p rend="hangnum">§315.</p>

```
Atha sugatasuto so cintitaṃ saṃviditvā,
```

```
Agami savidhamesaṃ sokadinānanānaṃ;
```

```
Asuṇi ca jinadhātuṃ vālukārāsimajjhe,
```

```
Nīhitamapi adiṭṭhaṃ pūjitaṃ jampatīhi.
```

<p rend="hangnum">§316.</p>

```
Sayitamatha yatīso dibbacakkhuppabhāvā,
```

```
Ratanagirinikuñje nāgarājaṃ apassi;
```

```
Vihagapatisarīraṃ māpayi tammuhutte,
```

```
Vitataputhulapakkhena’ntaḷikkhaṃ thakentaṃ.
```

<p rend="hangnum">§317. <pb ed="O" n="0.0079" /></p>

```
Jaladhimatigabhīraṃ taṃ dvidhā so karitvā,
```

```
Pabalapavanavegena’ttano pakkhajena;
```

```
Sarabhasa mahidhāvaṃ bhīmasaṃrambhayogā,
```

```
Abhigami bhujagindaṃ merupāde nipannaṃ.
```

<p rend="hangnum">§318.</p>

```
Jahitabhujagaveso taṅkhaṇe so phaṇindo,
```

```
Paṭibhayacakitatto saṃkhipitvāna bhoge;
```

```
Sarabhasa mupagantvā tassa pāde namitvā,
```

```
Vinayamadhuramitthaṃ taṃ munīsaṃ avoca.
```

<p rend="hangnum">§319.</p>

```
Sakalajanahitatthaṃ eva jāyanti buddhā,
```

```
Bhavati janahitatthaṃ dhātumattassa pūjā;
```

```
Ahamapi jinadhātuṃ pūjayitvā mahagghaṃ,
```

```
Kusalaphalamanappaṃ sañciṇissaṃ’ti gaṇhiṃ.
```

<p rend="hangnum">§320. <pb ed="O" n="0.0080" /></p>

```
Atha manujagaṇānaṃ saccabodhārahānaṃ,
```

```
Vasatibhavanamesā nīyyate sīhaḷaṃ taṃ;
```

```
Munivaratanudhātuṃ tena dehīti vutto,
```

```
Bhujagapati karaṇḍaṃ dhātugabbhaṃ adajji.
```

<p rend="hangnum">§321.</p>

```
Vihagapatitanuṃ taṃ saṃharitvāna thero,
```

```
Jalacarasatabhīmā aṇṇavā uppatitvā;
```

```
Sakalapathavicakke rajjalakkhiṃ’va dhātuṃ,
```

```
Narapatitanujānaṃ jampatīnaṃ adāsi.
```

<p rend="hangnum">§322.</p>

```
Iti katabahukāre saṃyaminde payāte,
```

```
Sugatadasanadhātuṃ muddhanā ubbahantā;
```

```
Mahati vipinadevādīhi magge payutte,
```

```
Vividhamahavidhāne te tato nikkhamiṃsu.
```

<p rend="hangnum">§323. <pb ed="O" n="0.0081" /></p>

```
Mudusurabhīsamīro kaṇṭakādivyapeto,
```

```
Vimalapulinahārī āsī sabbattha maggo;
```

```
Ayanamupagate te dantadhātuppabhāvā,
```

```
Nigamanagaravāsī sādhu sammānayiṃsu.
```

<p rend="hangnum">§324.</p>

```
Kusumasurabhicuṇṇākiṇṇahatthāhi niccā,
```

```
Sakutukamanuyātā kānane devatāhī;
```

```
Acalagahaṇaduggaṃ khepayitvāna maggaṃ,
```

```
Agamumaturitā te paṭṭanaṃ tāmalittiṃ.
```

<p rend="hangnum">§325.</p>

```
Acalapadarabaddhaṃ suṭṭhitodārakūpaṃ,
```

```
Uditaputhulakāraṃ dakkhanīyāmakañca;
```

```
Sayamabhimatalaṅkāgāminiṃ nāvamete,
```

```
Sapadi samuparūḷhaṃ addasuṃ vāṇijehi.
```

<p rend="hangnum">§326. <pb ed="O" n="0.0082" /></p>

```
Atha dijapavarā te sīhaḷaṃ gantumicchaṃ,
```

```
Sarabhasa mupagantvā nāvikassāvadiṃsu;
```

```
Sutisukhavacasā so sādhuvuttena cesaṃ,
```

```
Pamuditahadayo te nāvamāropayittha.
```

<p rend="hangnum">§327.</p>

```
Jalanidhimabhirūḷhesvesu ādāya dhātuṃ,
```

```
Samabhavumupasannā lolakallolamālā;
```

```
Samasurabhimanuñño uttaro vāyi vāto,
```

```
Vimalarucirasobhā sabbathā’suṃ disā’pi.
```

<p rend="hangnum">§328.</p>

```
Nabhasi asitasobhe venateyyo’va nāvā,
```

```
Pabalapavanavegā sattataṃ dhāvamānā;
```

```
Nayanavisayabhāvātītatīrācalādiṃ,
```

```
Pavisi jaladhimajjhaṃ pheṇapupphābhikiṇṇaṃ.
```

<p rend="hangnum">§329. <pb ed="O" n="0.0083" /></p>

```
Atha abhavi samuddo bhīmasaṃvaṭṭavātā,
```

```
Bhīhatasikharikūṭākāravīcippabandho;
```

```
Savanabhiduraghorārāvarundhantalikkho,
```

```
Bhayacakitamanussakkandito sabbarattiṃ.
```

<p rend="hangnum">§330.</p>

```
Udayasikharisīsaṃ nūtanādiccabimbe,
```

```
Upagatavati tassā rattiyā accayamhi;
```

```
Salilanidhijalaṃ taṃ santakallolamālaṃ,
```

```
Asitamaṇivicittaṃ koṭṭimaṃ’vāvabhāsi.
```

<p rend="hangnum">§331.</p>

```
Atha vitataphaṇālī bhiṃsanā keci nāgā,
```

```
Surabhikusumahatthā keci dibbattabhāvā;
```

```
Ruciramaṇipadīpe keci sandhārayantā,
```

```
Nijasirasi karontā keci kaṇḍuppalānī.
```

<p rend="hangnum">§332. <pb ed="O" n="0.0084" /></p>

```
Phuṭakumudakalāpe jattuneke vahantā,
```

```
Kaṇakakalasamālā ukkhipattā ca keci;
```

```
Pavanacalitaketuggāhakā keci eke,
```

```
Rucira kaṇaka cuṇṇāpuṇṇacaṅgoṭahatthā.
```

<p rend="hangnum">§333.</p>

```
Salaḷitaramaṇiyaṃ keci naccaṃ karontā,
```

```
Salayamadhuragītaṃ gāyamānā’va keci;
```

```
Pacuraturiyabhaṇḍe āhanantā’va eke,
```

```
Munivaratanudhātuṃ pūjituṃ uṭṭhahiṃsu.
```

<p rend="hangnum">§334.</p>

```
Rucirakacakalāpā rājakaññāya tassā,
```

```
Munivaradasanaṃ taṃ niggatevindulekhā;
```

```
Ujurajatasalākā sannibhe muñci raṃsī.
```

<p rend="hangnum">§335. <pb ed="O" n="0.0085" /></p>

```
Atulitamanubhāvaṃ dhātuyā pekkhataṃ taṃ,
```

```
Pamuditahadayānaṃ taṅkhaṇe pannagānaṃ;
```

```
Paṭiravaharitānaṃ sādhuvādādikānaṃ,
```

```
Gaganamapariyantaṃ’vāsi vitthāritānaṃ.
```

<p rend="hangnum">§336.</p>

```
Pavisi sugata dāṭhādhātu sā moḷigabbhaṃ,
```

```
Puna gaganatalamhā otaritvāna tassā;
```

```
Phaṇadharanivahā te taṃ tariṃ vārayitvā,
```

```
Mahamakarumudāraṃ sattarattindivaṃhi.
```

<p rend="hangnum">§337.</p>

```
Acalamiva vimānaṃ antalikkhamhi nāvaṃ,
```

```
Gativirahitamamhorāsimajjhamhi disvā;
```

```
Bhayavilulitacittā jampatī te samaggā,
```

```
Dasabalatanujaṃ taṃ iddhimantaṃ sariṃsu.
```

<p rend="hangnum">§338.</p>

```
Sapadi munisuto so cittamesaṃ viditvā,
```

```
Nabhasi jaladharālī maddamāno’bhigantvā;
```

```
Vihagapatisarīraṃ māpayitvā mahantaṃ,
```

```
Bhayacakitabhujaṅge te paḷāpesi khippaṃ.
```

<p rend="hangnum">§339. <pb ed="O" n="0.0086" /></p>

```
Itthaṃ buddhisute bhujaṅgajanitaṃ bhītiṃ sametvā gate,
```

```
Sā nāvā pavanā pakampitadhajā tuṅgaṃ taraṅgāvaliṃ;
```

```
Bhīndantī gativegasā puthutaraṃ meghāvalīsannibhaṃ,
```

```
Laṅkāpaṭṭanamotarittha sahasā therassa tassiddhiyā.
```

Catuttho paricchedo.

<p rend="hangnum">§340.</p>

```
Saṃvaccharamhi navamamhi mahādisena,
```

```
Puttassa kittisirimeghanarādhipassa;
```

```
Te jampatī tamatha paṭṭanamotaritvā,
```

```
Devālaye paṭivasiṃsu manobhirāme.
```

<p rend="hangnum">§341. <pb ed="O" n="0.0087" /></p>

```
Disvāna te dvijavaro pathike nisāyaṃ,
```

```
Santappayittha madhurāsanapānakehi;
```

```
Rattikkhaye ca anurādhapurassa maggaṃ,
```

```
Chāyāpatīnamatha so abhivedayittha.
```

<p rend="hangnum">§342.</p>

```
Ādāya te dasanadhātuvaraṃ jinassa,
```

```
Sammānitā dvijavarena’tha paṭṭanamhā;
```

```
Nikkhamma dūrataramaggamatikkamitvā,
```

```
Padvāragāmamanurādhapurassa’gañchuṃ.
```

<p rend="hangnum">§343.</p>

```
Yaṃ dhammikaṃ naravaraṃ abhitakkayitvā,
```

```
Jāyāpatī visayametamupāgamiṃsu;
```

```
Taṃ vyādhinā samuditena mahādisena,
```

```
Laṅkissaraṃsucirakālakataṃ suṇiṃsu.
```

<p rend="hangnum">§344.</p>

```
Sokena te sikharineva samuggatena,
```

```
Ajjhotthaṭā bahutaraṃ vilapīṃsu muḷhā;
```

```
Kāyiṃsu tesamatha mucchitamānasānaṃ,
```

```
Sabbā disā ca vidisā ca ghanandhakārā
```

<p rend="hangnum">§345. <pb ed="O" n="0.0088" /></p>

```
Sutvāna kittisirimeghanarādhipassa,
```

```
Rajjeṭhitassa ratanattayamāmakattaṃ;
```

```
Vassena nibbutamahādahanā’va kacchā,
```

```
Te jampatī samabhavuṃ hatasokatāpā.
```

<p rend="hangnum">§346.</p>

```
Sutvāna meghagirināmamahāvihāre,
```

```
Bhikkhussa kassaci narādhipavallabhattaṃ;
```

```
Tassa’ntikaṃ samupagamma katātitheyyā,
```

```
Dhātuppavattimavadiṃsu ubho samecca.
```

<p rend="hangnum">§347.</p>

```
Sutvāna so munivaro dasanappavattiṃ,
```

```
Haṭṭho yathāmatarasena’hisittagatto;
```

```
Gehe sake sapadi paṭṭavitānakehi,
```

```
Vaḍḍhesi dhātumamalaṃ samalaṅkatamhi.
```

<p rend="hangnum">§348. <pb ed="O" n="0.0089" /></p>

```
Tesañca jānipatikānamubhinnameso,
```

```
Katvāna saṅgahamuḷārataraṃ yathicchaṃ;
```

```
Vuttantametamabhivedayituṃ pasatthaṃ,
```

```
Laṅkādhipassa savidhaṃ pahiṇittha bhikkhuṃ.
```

<p rend="hangnum">§349.</p>

```
Rājā vasantasamaye saha kāminīhi,
```

```
Uyyānakeḷisukha mekadine’nubhonto;
```

```
Āgacchamānamatha tattha sudurato’ca,
```

```
Taṃ vippasannamukhavaṇṇamapassi bhikkhuṃ.
```

<p rend="hangnum">§350.</p>

```
So saṃyami samupagamma narādhipaṃ taṃ,
```

```
Vuttantametamabhivedayi tuṭṭhacitto;
```

```
Sutvāna taṃ paramapītibharaṃ vahanto,
```

```
Sampattacakkaratano’va ahosi rājā.
```

<p rend="hangnum">§351. <pb ed="O" n="0.0090" /></p>

```
Laṅkissaro dvijavarā jinadantadhātu,
```

```
Mādāya jānipatayo ubhaye samecca;
```

```
Essanti laṅkamacirena itīritaṃ taṃ,
```

```
Nemittikassa vacanañca tathaṃ amaññi.
```

<p rend="hangnum">§352.</p>

```
Rājā tato mahatiyā parisāya saddhiṃ,
```

```
Tassānurādhanagarassa puruttarāya;
```

```
Āsāya taṃ sapadi meghagiriṃ vihāraṃ,
```

```
Saddho agañchi padasā’va pasannacitto.
```

<p rend="hangnum">§353.</p>

```
Disvā tato sugatadhātumalabbhaneyyaṃ,
```

```
Ānandajassunivahehi ca tārahāraṃ;
```

```
Siñcaṃ vidhāya paṇidhiṃ bahumānapubbaṃ,
```

```
Romañcakañcukadharo iti cintayittha.
```

<p rend="hangnum">§354. <pb ed="O" n="0.0091" /></p>

```
So’haṃ anekaratanujjalamoḷidhāriṃ,
```

```
Pūjeyyamajja yadi duccajamuttamaṅgaṃ;
```

```
Lokattayekasaraṇassa tathāgatassa,
```

```
No dhātuyā mahamanucchavikaṃ kareyyaṃ.
```

<p rend="hangnum">§355.</p>

```
Etaṃ pahūtaratanaṃ sadhanaṃ sabhoggaṃ,
```

```
Sampūjayaṃ api dharāvalayaṃ asesaṃ;
```

```
Pūjaṃ karomi tadanucchavikaṃ ahaṃ’ti,
```

```
Cinteyya kohi bhuvanesu amūḷhatitto.
```

<p rend="hangnum">§356.</p>

```
Laṅkādhipaccamidamappataraṃ mamāsi,
```

```
Buddho guṇehi vividhehi pamāṇa suñño;
```

```
So’haṃ parittavibhavo tibhavekanāthaṃ,
```

```
Taṃ tādisaṃ dasabalaṃ kathamaccayissaṃ.
```

<p rend="hangnum">§357. <pb ed="O" n="0.0092" /></p>

```
Itthaṃ punappuna tadeva vicintayanto,
```

```
Āpajji so dhitiyuto’pi visaññibhāvaṃ;
```

```
Saṃvījito sapadi cāmaramārutena,
```

```
Khinnena sevakajanena alattha saññaṃ.
```

<p rend="hangnum">§358.</p>

```
Thokampi bījamatha vā abhiropayantā,
```

```
Medhāvino mahatiyā’pi masundharāya;
```

```
Kālena patta tava pupphaphaladikāni,
```

```
Vindanti patthitaphalāni anappakāni.
```

<p rend="hangnum">§359.</p>

```
Evaṃ guṇehi vividhehi’pi appameyya,
```

```
Dhammissaramhi mahamappatarampi katvā;
```

```
Kālaccayena pariṇāma visesarammaṃ,
```

```
Saggāpavaggasukhamappaṭimaṃ labhissaṃ.
```

<p rend="hangnum">§360. <pb ed="O" n="0.0093" /></p>

```
Itthaṃ vicintiya pamodabharātireka,
```

```
Sampuṇṇacandimasarikkhamukho narindo;
```

```
Sabbaññuno dasanadhātuvarassa tassa,
```

```
Pūjesi sabbamapi sīhaḷadīpametaṃ.
```

<p rend="hangnum">§361.</p>

```
Bhikkhū’pi tepiṭaka jātakabhāṇakādi,
```

```
Takkagamādi kusalā api buddhimanto;
```

```
Vatthuttayekasaraṇā api poravaggā,
```

```
Kotuhalā sapadi sannipatiṃsu tattha.
```

<p rend="hangnum">§362.</p>

```
Rājā tato mahatiya parisāya majjhe,
```

```
Iccabruvī munivaro hi susukkadāṭho;
```

```
Dāṭhā jinassa yadi osadhitārakā’va,
```

```
Setā bhaveyya kimayaṃ malināvabhāsā.
```

<p rend="hangnum">§363. <pb ed="O" n="0.0094" /></p>

```
Tasmiṃ khaṇe dasanadhātu munissarassa,
```

```
Pakkhe pasāriya duve viya rājahaṃsī;
```

```
Vitthāritaṃ’suni vahā gaganaṅganamhi,
```

```
Āvaṭṭato chavi javena muhuttamattaṃ.
```

<p rend="hangnum">§364.</p>

```
Paccagghamattharaṇakaṃ sitamattharitvā,
```

```
Bhaddāsanamhi vinidhāya munindadhātuṃ;
```

```
Taṃ jātipupphanikarena thakesi rājā,
```

```
Vassaccayambudharakūṭasamappabhena.
```

<p rend="hangnum">§365.</p>

```
Uggamma khippamatha dhātu munissarassa,
```

```
Sā puppharāsisikharamhi patiṭṭhahitvā;
```

```
Raṃsīhi duddhadhavalehi virocamānā,
```

```
Sampassataṃ animise nayane akāsi.
```

<p rend="hangnum">§366. <pb ed="O" n="0.0095" /></p>

```
Taṃ dhātumāsanagatamhi patiṭṭhapetvā,
```

```
Khīrodaeṇepaṭalappaṭime dukuḷe;
```

```
Chādesi sāṭakasatehi mahārahehi,
```

```
Bhiyyo’pi so upaparikkhitukāmatāya.
```

<p rend="hangnum">§367.</p>

```
Abbhuggatā sapadi vatthasatāni bhetvā,
```

```
Setambudodaraviniggatacandimā’va;
```

```
Ṭhatvāna sā upari tesamabhāsayittha,
```

```
Raṃsīhi kundavisadehi disā samantā
```

<p rend="hangnum">§368.</p>

```
Tasmiṃ khaṇe vasumatī saha bhūdharehi,
```

```
Gajjittha sādhuvacanaṃ’va samuggirantī;
```

```
Taṃ abbhūtaṃ viya samekkhitumamburāsi,
```

```
So niccalo abhavi santataraṅgabāhu.
```

<p rend="hangnum">§369. <pb ed="O" n="0.0096" /></p>

```
Mattebhakampitasupupaphitasālato’va,
```

```
Bhassiṃsu dibbakusumāni’pi antaḷikkhā;
```

```
Naccesu cāturiyayamacchariyaṃ janassa,
```

```
Sandassayiṃsu gagane surasundarī’pi.
```

<p rend="hangnum">§370.</p>

```
Ānandasañjanitatāraravābhirāmaṃ,
```

```
Gāyiṃsu gītamamatāsanagāyakā’pi;
```

```
Muñciṃsu dibbaturiyāni’pi vāditāni,
```

```
Gambhīramuccamadhuraṃ dviguṇaṃ ninādaṃ.
```

<p rend="hangnum">§371.</p>

```
Saṃsibbitaṃ rajatarajjusatānukārī,
```

```
Dhārāsatehi vasudhambaramambudena;
```

```
Sabbā disā jaladakuṭamahagaghiyesu,
```

```
Dittācirajjutipadīpasatāvabhāsā.
```

<p rend="hangnum">§372. <pb ed="O" n="0.0097" /></p>

```
Ādhuyamāna malayāvala kānananto,
```

```
Samathulla pupphaja parāgaharābhihāri;
```

```
Sedoda bindugaṇa saṃharaṇappavīṇo,
```

```
Mandaṃ avāsi sisiro api gandhavāho.
```

<p rend="hangnum">§373.</p>

```
Rājā tamabbhutamavekkhiya pāṭihīraṃ,
```

```
Lokussavaṃ bahutarañca adiṭṭhapubbaṃ;
```

```
Cipphāritakkhiyugalo paramappamodā,
```

```
Pūjaṃ karittha mahatiṃ ratanādikehi.
```

<p rend="hangnum">§374.</p>

```
So dhātumattasirasā’tha samubbahanto,
```

```
Ṭhatvā samussita sitātapavāraṇamhi;
```

```
Cittatthare rathavare sitavājiyutte,
```

```
Lakkhinidhānanurādhapuraṃ pavekkhi.
```

<p rend="hangnum">§375. <pb ed="O" n="0.0098" /></p>

```
Devinda mandira same samalaṅkatamhi,
```

```
Rājā sakamhi bhavane atulānubhāvo;
```

```
Sīhāsane paṭika kojava santhatamhi,
```

```
Dhātuṃ ṭhapesi munino sasitātapatte.
```

<p rend="hangnum">§376.</p>

```
Anto’va bhumipati dhātugharaṃ mahagghaṃ,
```

```
Katvāna tattha vinidhāya munindadhātuṃ;
```

```
Sampūjayittha vividhehi upāyanehi,
```

```
Rattīndivaṃ tidivamokkha sukhābhikaṅkhī.
```

<p rend="hangnum">§377.</p>

```
Tesañca jānipatikānamubhinnameva,
```

```
Tuṭṭho bahūni ratanābharaṇādikāni;
```

```
Gāmeca issarakuleka nīvāsabhute,
```

```
Datvāna saṅgahamakāsi tisīhaḷindo.
```

<p rend="hangnum">§378. <pb ed="O" n="0.0099" /></p>

```
Saṅgamma jānapada negama nāgarādī,
```

```
Ukkaṇṭhitā sugatadhātumapassamānā;
```

```
Lokuttamassa caritāni abhitthavantā,
```

```
Ugghosayiṃsu dharaṇīpatisannidhāni;
```

```
Dhammissaro sakalalokahitāya loke,
```

```
Jāyittha sabbajanatāhitamācarittha;
```

```
Vitthāritā bahujanassa hitāya dhātu,
```

```
Icchāma dhātumabhipūjayituṃ mayampi.
```

<p rend="hangnum">§380.</p>

```
So sannipātiya mahīpati bhikkhusaṅgha,
```

```
Mārāmavāsimanurādhapuropakaṇṭhe;
```

```
Ajjhāsayaṃ tamabhivedayi satthudhātu,
```

```
Pūjāya sannipatitassa mahājanassa.
```

<p rend="hangnum">§381. <pb ed="O" n="0.0100" /></p>

```
Thero tahiṃ mahati bhikkhugaṇe paneko,
```

```
Medhābalena asamo karuṇādhivāso;
```

```
Evaṃ tisīhaḷapatissa mahāmatissa,
```

```
Lokatthacāracaturassa nivedayittha.
```

<p rend="hangnum">§382.</p>

```
Yo ācareyya anujīvijanassa atthaṃ,
```

```
Eso bhave’nucarito mahataṃ sabhāvo;
```

```
Dhātuṃ vasantasamaye bahi nīharitvā,
```

```
Dassehi puññamabhipatthayataṃ janānaṃ.
```

<p rend="hangnum">§383.</p>

```
Sutvāna saṃyamivarassa subhāsitāni,
```

```
Pucchittha so naravaro puna bhikkhusaṅghaṃ;
```

```
Dhātuṃ namassitumanena mahājanena,
```

```
Ṭhānaṃ kimettha ramaṇīyataraṃ siyā’ti.
```

<p rend="hangnum">§384. <pb ed="O" n="0.0101" /></p>

```
Sabbe’pi te atha nikāya nivāsi bhikkhū,
```

```
Ṭhānaṃ sakaṃ sakama vaṇṇayumādarena;
```

```
Aññoññabhinnavacanesu ca tesu rājā,
```

```
Nevābhinandi na paṭikkhipi kiñcivākyaṃ.
```

<p rend="hangnum">§385.</p>

```
Majjhattatānugatamānasatāya kintu,
```

```
Rājā avo ca puna bhikkhugaṇassa majjhe;
```

```
Attānurūpamayameva munindadhātu,
```

```
Ṭhānaṃ khaṇena sayameva gamissatīti.
```

<p rend="hangnum">§386.</p>

```
Rājā tato bhavanameva sakaṃ upecca,
```

```
Dhātuppaṇāmamabhipatthayataṃ janānaṃ;
```

```
Khippaṃmukhambujavanānī vikāsayanto,
```

```
Sajjetumāha nagarañca vihāramaggaṃ.
```

<p rend="hangnum">§387.</p>

```
Sammajjitā salila sevana santadhūlī,
```

```
Racchā tadā’si pulinattharaṇābhirāmā;
```

```
Ussāpitāni kaṇakādivicittitāni,
```

```
Vyagghādi rūpakhacitāni ca toraṇāni.
```

<p rend="hangnum">§388. <pb ed="O" n="0.0102" /></p>

```
Chāyā nivārita virocana raṃsitāpā,
```

```
Naccaṃ’va dassayati vātadhūtā dhajāli;
```

```
Vīthi vasantavanarāji samānavaṇṇā,
```

```
Jātā sujātakadalītarumālikāhi.
```

<p rend="hangnum">§389.</p>

```
Saṃsūcayanti ca sataṃ navapuṇṇakumbhā,
```

```
Saggāpavaggasukhamicchitamijjhatīti;
```

```
Kappurasāratagarāgarusambhavehi,
```

```
Dhūpehi duddinamatho sudinaṃ ahosi.
```

<p rend="hangnum">§390.</p>

```
Olambamānasitamuttakajālakāni,
```

```
Sajjāpitāni vividhāni ca maṇḍapāni;
```

```
Sampāditāni ca tahiṃ kusumagaghikāni,
```

```
Āmoda luddha madhupāvali kujitāni.
```

<p rend="hangnum">§391. <pb ed="O" n="0.0103" /></p>

```
Gacchiṃsu keci gahitussava vesasobhā,
```

```
Eke samuggaparipuritapupphahatthā;
```

```
Aññe janā surabhicuṇṇabharaṃ vahantā,
```

```
Tatthetare dhatavicittamahātapattā.
```

<p rend="hangnum">§392.</p>

```
Laṅkissaro’tha sasipaṇḍaravājiyutte,
```

```
Ujjotite rathavare ratanappabhāhi;
```

```
Dhātuṃ tilokatilakassa patiṭṭhapetvā,
```

```
Etaṃ avoca vacanaṃ paṇipātapubbaṃ.
```

<p rend="hangnum">§393.</p>

```
Sambodhiyā iva munissara bodhimaṇḍaṃ,
```

```
Gaṇḍambarukkhamiva titthiyamaddanāya;
```

```
Dhammañca saṃvibhajituṃ migadāyamajja,
```

```
Pūjānurūpamupagaccha sayaṃ padesaṃ.
```

<p rend="hangnum">§394. <pb ed="O" n="0.0104" /></p>

```
Rājā tato samucitācaraṇesu dakkho,
```

```
Vissajji phussarathamaṭṭhitasārathiṃ taṃ;
```

```
Pacchā sayaṃ mahatiyā parisāya saddhiṃ,
```

```
Pūjāvisesamasamaṃ agamā karonto.
```

<p rend="hangnum">§395.</p>

```
Ukkuṭṭhinādavisarena mahājanassa,
```

```
Hesāravena visaṭena turaṅgamānaṃ;
```

```
Bherīravena mahatā kari gajjitena,
```

```
Uddāmasāgara samaṃ nagaraṃ ahosi.
```

<p rend="hangnum">§396.</p>

```
Āmoditā ubhayavīthigatā kulitthi,
```

```
Vātāyanehi kanakābharaṇe khipiṃsu;
```

```
Sabbatthakaṃ kusumavassamavassayiṃsu,
```

```
Celāniceva bhamayiṃsunijuttamaṅge.
```

<p rend="hangnum">§397. <pb ed="O" n="0.0105" /></p>

```
Pācīnagopurasamīpamupāgatamhi,
```

```
Tasmiṃ rathe jaladhipiṭṭhigate’va pote;
```

```
Tuṭṭhā tahiṃ yatigaṇā manujā ca sabbe,
```

```
Sampujayiṃsu vividhehi upāyanehi.
```

<p rend="hangnum">§398.</p>

```
Katvā padakkhiṇamatho puramuttarena,
```

```
Dvārena so rathavaro bahi nikkhamitvā;
```

```
Ṭhāne mahindaminudhammakathāpavitte,
```

```
Aṭṭhāsi titthagamitā iva bhaṇḍanāvā.
```

<p rend="hangnum">§399.</p>

```
Ṭhāne tahiṃ dasanadhātuvaraṃ jinassa,
```

```
Laṅkissaro ratanavittakaraṇḍagabbhā;
```

```
Sañjhāghanā iva vidhuṃ bahinīharitvā,
```

```
Dassesi jānapada negama nāgarānaṃ.
```

<p rend="hangnum">§400. <pb ed="O" n="0.0106" /></p>

```
Tasmiṃ jane sapadi ābharaṇādivassa,
```

```
Maccantapītibharite abhivassayante;
```

```
Sānandivandijanamaṅgalagītakehi,
```

```
Sampāditesu mukharesu disāmukhesu.
```

<p rend="hangnum">§401.</p>

```
Hatthāravindanivahesu mahājanassa,
```

```
Candodaye’ca mukulattanamāgatesu;
```

```
Brahmāmarādijanitāmita sādhuvāde,
```

```
Tārāpathamhi bhuvanodara mottharante.
```

<p rend="hangnum">§402.</p>

```
Sādantadhātu sasikhaṇḍa samānavaṇṇā,
```

```
Raṃsīhi kunda navacandana paṇḍarehi;
```

```
Pāsāda gopura siluccaya pādapādiṃ,
```

```
Niddhota rūpiyamayaṃ’va akā khaṇena.
```

<p rend="hangnum">§403.</p>

```
Taṃ pāṭihāriya macintiya maccuḷāraṃ,
```

```
Disvāna ke tahīmahesu mahaṭṭhalomā;
```

```
Kevā’nayuṃ sakasakābharaṇāni gehaṃ,
```

```
Kevā na attapaṭilābhamavaṇṇayiṃsu.
```

<p rend="hangnum">§404. <pb ed="O" n="0.0107" /></p>

```
Ke nojahiṃsu sakadiṭṭhimalānubaddhaṃ,
```

```
Ke vā na buddhamahimaṃ abhipatthayiṃsu;
```

```
Ke nāma macchariyapāsavasā ahesuṃ,
```

```
Vatthuttayañca saraṇaṃ nagamiṃsu kevā.
```

<p rend="hangnum">§405.</p>

```
Laṅkissaro’pi navalakkha paribbayena,
```

```
Sabbaññudhātumatulaṃ abhipūjayitvā;
```

```
Taṃ dantadhātubhavanaṃ puna vaḍḍhayitvā,
```

```
Antepuramhi paṭivāsaramaccayittha.
```

<p rend="hangnum">§406.</p>

```
Dhātuṃ vihāramahayuttarameva netvā,
```

```
Pūjaṃ vidhātumanuvaccharamevarūpaṃ;
```

```
Rājā’tha kittisirimeghasamavhayo so,
```

```
Vārittalekha mabhilekhayi saccasandho.
```

<p rend="hangnum">§407. <pb ed="O" n="0.0108" /></p>

```
Vārittametamitare’pi pavattayantā,
```

```
Te buddhadāsapamukhā vasudhādhināthā;
```

```
Saddhādayādhikaguṇābharaṇābhirāmā,
```

```
Taṃ sakkariṃsu bahudhā jinadantadhātuṃ.
```

<p rend="hangnum">§408.</p>

```
Satthārā sambhatatthaṃ purimatarabhave sampajānaṃ pajānaṃ,
```

```
Sambodhiṃ tassa sabbāsavavigamakariṃ saddahanto’dahanto;
```

```
Sotaṃ tassa’ggadhamme nipuṇamati sataṃ saṅgamesaṅgamesaṃ,
```

```
Nibbāṇaṃ santamicche tibhavabhayapariccāgahetuṃ gahetuṃ.
```

Pañcamo paricchedo.

<p rend="hangnum">§409. <pb ed="O" n="0.0109" /></p>

```
Yo candagomi racitevarasaddasatthe,
```

```
Ṭīkaṃ pasatthamakarittha ca pañcikāya;
```

```
Buddhappabhāvajana niṃca akā samanta,
```

```
Pāsādikāya vinayaṭṭhakathāya ṭīkaṃ.
```

<p rend="hangnum">§410.</p>

```
Aṅguttarāgamavaraṭṭhakathāya ṭīkaṃ,
```

```
Sammobhavibbhama vighātakariṃ akāsi;
```

```
Atthāya saṃyamigaṇassa padhānikassa,
```

```
Ganthaṃ akā vinayasaṅgahanāmadheyyaṃ.
```

<p rend="hangnum">§411.</p>

```
Santindriyassapaṭipatti parāyaṇassa,
```

```
Sallekha vutti niratassa samāhitassa;
```

```
Appicchatādi guṇayoga vibhusanassa,
```

```
Sambuddhasāsanamahodayakāraṇassa.
```

<p rend="hangnum">§412. <pb ed="O" n="0.0110" /></p>

```
Sabbesuācariyataṃ paramaṃ gatassa,
```

```
Satthesu sabbasamayantara kovidassa;
```

```
Sissenasāritanujassa mahādisāmi.
```

<p rend="hangnum">§413.</p>

```
Suddhanvayena karuṇādiguṇodayena,
```

```
Takkāgamādi kusalena visāradena;
```

```
Sabbattha patthaṭa sudhākararaṃsijāla,
```

```
Saṅkāsakittivisarena parikkhakena.
```

<p rend="hangnum">§414. <pb ed="O" n="0.0111" /></p>

```
Saddhādhanena sakhilena ca dhammakitti,
```

```
Nāmena rājagarunā cariyena eso;
```

```
Sotuppasādajanano jinadantadhātu,
```

```
Vaṃso kato nikhiladassipabhāvadīpo.
```

<p rend="hangnum">§415.</p>

```
Dhammo pavattatu cirāya munissarassa,
```

```
Dhamme ṭhitā vasumatīpatayo bhavantu;
```

```
Kāle pavassatu ghano nikhilā pajā’pi,
```

```
Aññoññamettipaṭilābhasukhaṃ labhantu.
```
