Namo tassa bhagavato arahato sammāsambuddhassa

## Lokanīti

### 1. Paṇḍitakaṇḍo

<p rend="hangnum">§1.</p>

```
Lokanītiṃ <pb ed="M" n="0.0001" /> pavakkhāmi,
```

```
Nānāsatthasamuddhaṭaṃ;
```

```
Māgadheneva saṅkhepaṃ,
```

```
Vanditvā ratanatthayaṃ.
```

<p rend="hangnum">§2.</p>

```
Nītiloke purisassa sāro,
```

```
Mātā pitā ācariyoca mitto;
```

```
Tasmā hi nītiṃ puriso vijaññā,
```

```
Ñāṇī mahā hoti bahussutoca.
```

<p rend="hangnum">§3.</p>

```
Alasassa kuto sippaṃ,
```

```
Asippassa kuto dhanaṃ;
```

```
Adhanassa kuto mittaṃ,
```

```
Amittassa kuto sukhaṃ;
```

```
Asukhassa <pb ed="M" n="0.0002" /> kuto puññaṃ,
```

```
Apuññassa kuto varaṃ.
```

<p rend="hangnum">§4.</p>

```
Sippā samaṃ dhanaṃ natthi,
```

```
Sippaṃ corā nagaṇhare;
```

```
Idha loke sippaṃ mittaṃ,
```

```
Paraloke sukhāvahaṃ.
```

<p rend="hangnum">§5.</p>

```
Appakaṃ nātimaññeyya,
```

```
Citte sutaṃ nidhāpaye;
```

```
Vammikodakabindūva,
```

```
Cirena paripūrati.
```

<p rend="hangnum">§6.</p>

```
Khuddoti nātimaññeyya,
```

```
Vijjaṃ vā sippameva vā;
```

```
Ekampi pariyodātaṃ,
```

```
Jīvitakappakāraṇaṃ.
```

<p rend="hangnum">§7.</p>

```
Sele sele na māṇikaṃ,
```

```
Gaje gaje na muttikaṃ;
```

```
Vane vane na candanaṃ,
```

```
Ṭhāne ṭhāne na paṇḍitaṃ.
```

<p rend="hangnum">§8.</p>

```
Paṇḍito sutasampanno,
```

```
Yattha atthīti ce suto;
```

```
Mahussāhena <pb ed="M" n="0.0003" /> taṃ ṭhānaṃ,
```

```
Gantabbaṃva sutesinā.
```

<p rend="hangnum">§9.</p>

```
Sine sippaṃ sine dhanaṃ,
```

```
Sine pabbatamāruhaṃ;
```

```
Sine kāmassa kodhassa,
```

```
Ime pañca sine sine.
```

<p rend="hangnum">§10.</p>

```
Suti sammuti saṅkhyāca,
```

```
Yogā nīti visesakā;
```

```
Gandhabbā gaṇikā ceva,
```

```
Dhanu bedā ca pūraṇā.
```

<p rend="hangnum">§11.</p>

```
Tikicchā itihāsā ca,
```

```
Joti māyā ca chandati;
```

```
Ketu mantā ca saddā ca,
```

```
Sippāṭṭhārasakā ime.
```

<p rend="hangnum">§12.</p>

```
Apuṭṭho paṇḍito bherī,
```

```
Pajjunno me hoti pucchito;
```

```
Bālo puṭṭho apuṭṭhopi,
```

```
Bahumpi bhaṇate sadā.
```

<p rend="hangnum">§13.</p>

```
Potthakesu ca yaṃ sippaṃ,
```

```
Parahatthesu yaṃ dhanaṃ;
```

```
Yathākicce <pb ed="M" n="0.0004" /> samuppanne,
```

```
Na taṃ sippaṃ na taṃ dhanaṃ.
```

<p rend="hangnum">§14.</p>

```
Jalappamāṇaṃ kumuddanālaṃ,
```

```
Kulappamāṇaṃ vinayo pamāṇaṃ;
```

```
Byattippamāṇaṃ kathītavākyaṃ,
```

```
Pathaviyā pamāṇaṃ tiṇa milātaṃ.
```

<p rend="hangnum">§15.</p>

```
Appassuto sutaṃ appaṃ,
```

```
Bahuṃ maññati mānavā;
```

```
Sindhūdakaṃ apassanto,
```

```
Kūpe toyaṃva maṇḍuko.
```

<p rend="hangnum">§16.</p>

```
Pathamaṃ parājaye sippaṃ,
```

```
Dutiyaṃ parājaye dhanaṃ;
```

```
Tatiyaṃ parājaye dhammaṃ,
```

```
Catutthaṃ kiṃ karissati.
```

<p rend="hangnum">§17.</p>

```
Byatta putra kimalaso,
```

```
Abyatto bhārahārako;
```

```
Byattako pūjito loke,
```

```
Byatta putra dine dine.
```

<p rend="hangnum">§18.</p>

```
Mātā verī pitā satru,
```

```
Kena bāle na sikkhitā;
```

```
Sabhāmajjhe <pb ed="M" n="0.0005" /> na sobhanti,
```

```
Haṃsamajjhe bakoyathā.
```

<p rend="hangnum">§19.</p>

```
Kaṇṭakaṃ giri ko tikkhati,
```

```
Ko añjanaṃ migakkhikaṃ;
```

```
Uppathaṃ pallale ko sugandhaṃ,
```

```
Kula-putta-rūpo ko pavattati;
```

```
Sāmaṃ-bhāvo.
```

<p rend="hangnum">§20.</p>

```
Na rasaṃ akotambulaṃ,
```

```
Adhanassa, laṅkatampi;
```

```
Alonakantu byañjanaṃ,
```

```
Byākaraṇaṃ asippassa.
```

<p rend="hangnum">§21.</p>

```
Sussusā sutasampanno,
```

```
Sutāpaññāya pavaḍḍhati;
```

```
Paññāya atthaṃ jānāti,
```

```
Ñāto attho sukhāvaho.
```

<p rend="hangnum">§22.</p>

```
Bhojanaṃ methunaṃ niddā,
```

```
Goṇe posepi vijjati;
```

```
Vijjā viseso posassa,
```

```
Taṃ hīno gosamo bhave.
```

<p rend="hangnum">§23.</p>

```
Natthi vijjāsamaṃmittaṃ,
```

```
Naca byādhisamo ripu;
```

```
Naca <pb ed="M" n="0.0006" /> attasamaṃ pemaṃ,
```

```
Naca kammasamaṃ balaṃ.
```

<p rend="hangnum">§24.</p>

```
Haṃso majjhe na kākānaṃ,
```

```
Sīho gunnaṃ na sobhate;
```

```
Gadrabhamajjhe turaṅgo,
```

```
Bālamajjhe ca paṇḍito.
```

<p rend="hangnum">§25.</p>

```
Yāvajīvampi ce bālo,
```

```
Paṇḍitaṃ payirupāsati;
```

```
Na so dhammaṃ vijānāti,
```

```
Dabbi sūparasaṃ yathā.
```

<p rend="hangnum">§26.</p>

```
Muhuttamapi ce viññū,
```

```
Paṇḍitaṃ payirupāsati;
```

```
Khippaṃ dhammaṃ vijānāti,
```

```
Jivhā sūparasaṃ yathā.
```

<p rend="hangnum">§27.</p>

```
Vinā satthaṃ na gaccheyya,
```

```
Sūro saṅgāmabhūmiyaṃ;
```

```
Paṇḍitvāddhagū vāṇijo,
```

```
Videsagamano tathā.
```

<p rend="hangnum">§28.</p>

```
Dhananāsaṃ manotāpaṃ,
```

```
Ghare duccaritāni ca;
```

```
Vañcanañca <pb ed="M" n="0.0007" /> avamānaṃ,
```

```
Paṇḍito na pakāsaye.
```

<p rend="hangnum">§29.</p>

```
Pattānurūpakaṃ vākyaṃ,
```

```
Sabhāvarūpakaṃ piyaṃ;
```

```
Attānurūpakaṃ kodhaṃ,
```

```
Yo jānāti sa paṇḍito.
```

<p rend="hangnum">§30.</p>

```
A-dhanassa rasaṃ khādā,
```

```
A-balassa hathā narā;
```

```
A-paññassa vākya-kathā,
```

```
Ummattaka-samā ime.
```

<p rend="hangnum">§31.</p>

```
Anavhāyaṃ gamayanto,
```

```
A-pucchā bahu-bhāsako;
```

```
Atta-guṇaṃ pakāsento,
```

```
Ti-vidhaṃ hīna-lakkhaṇaṃ.
```

<p rend="hangnum">§32.</p>

```
Appa-rūpo bahuṃ bhāso,
```

```
Appa-pañño pakāsito;
```

```
Appa-pūro ghaṭo khobhe,
```

```
Appa-khīrā gāvī cathe.
```

<p rend="hangnum">§33.</p>

```
Maṇḍūkepi ukre sīhe,
```

```
Kākaggahe piye piye;
```

```
A-paṇḍīpi <pb ed="M" n="0.0008" /> paṇḍī hutvā,
```

```
Dhīrā pucche vaye vaye.
```

<p rend="hangnum">§34.</p>

```
Maṇḍūkepi ukre sīhe,
```

```
Sūkarepi uhe dīpe;
```

```
Biḷāre sadise byagghe,
```

```
Sabba dhīre sippa-same.
```

<p rend="hangnum">§35.</p>

```
Na titti rājā dhanamhi,
```

```
Paṇḍitopi su-bhāsite;
```

```
Cakkhuṃpi piya-dassane,
```

```
Jale sāgaro na titti.
```

<p rend="hangnum">§36.</p>

```
Rūpa-yobbana-sampannā,
```

```
Visātha-kutha-sambhavā;
```

```
Vijjā-hīnā na sobhanti,
```

```
Nigandhā iva kiṃsukā.
```

<p rend="hangnum">§37.</p>

```
Hīne putto rājāmacco,
```

```
Bāla-putto ca paṇḍito;
```

```
A-dhanassa dhanaṃ bahu,
```

```
Purisānaṃ na maññatha.
```

<p rend="hangnum">§38.</p>

```
Yo sippa-lobhena,
```

```
Bahuṃ gaṇhāti taṃ sippaṃ;
```

```
Mūgova <pb ed="M" n="0.0009" /> supinaṃ passaṃ,
```

```
Kathetumpi na ussahe.
```

<p rend="hangnum">§39.</p>

```
Bhijjetuṃ kumbhakāro,
```

```
Sobhetuṃ kumbha ghaṭṭati;
```

```
Na khipituṃ apāyesu,
```

```
Sissānaṃ vuḍḍhi-kāraṇā.
```

<p rend="hangnum">§40.</p>

```
Taggarañca palāsena,
```

```
Yo naro upanayhati;
```

```
Pattāpi surabhi vāyanti,
```

```
Evaṃ dhīrūpasevanā.
```

Paṇḍitakaṇḍo niṭṭhito.

### Sujanakaṇḍo

<p rend="hangnum">§41.</p>

```
Sabbhireva samāsetha,
```

```
Sabbhi kubbetha santhavaṃ;
```

```
Sataṃ saddhammamaññāya,
```

```
Seyyo hoti na pāpiyo.
```

<p rend="hangnum">§42.</p>

```
Caja dujjana saṃsaggaṃ,
```

```
Bhaja sādhu samāgamaṃ;
```

```
Kara puññamahorattiṃ,
```

```
Sara niccamaniccataṃ.
```

<p rend="hangnum">§43.</p>

```
Yathā <pb ed="M" n="0.0010" /> udumbarapakkā,
```

```
Bahirattakamevaca;
```

```
Anto kimīhi sampuṇṇā,
```

```
Evaṃ dujjanahaddayā.
```

<p rend="hangnum">§44.</p>

```
Yathāpi panasāpakkā,
```

```
Bahi kaṇḍakameva ca;
```

```
Anto amatasampannā,
```

```
Evaṃ sujanahadayā.
```

<p rend="hangnum">§45.</p>

```
Sukkhopi candanataru na jahāti gandhaṃ,
```

```
Nāgo gato naramukhe na jahāti līḷaṃ;
```

```
Yantāgato madhurasaṃ na jahāti ucchu,
```

```
Dukkhopi paṇḍitajano na jahāti dhammaṃ.
```

<p rend="hangnum">§46.</p>

```
Sīho nāma jighacchāpi,
```

```
Paṇṇādīni na khādati;
```

```
Sīho nāma kisocāpi,
```

```
Nāgamaṃsaṃ na khādati.
```

<p rend="hangnum">§47.</p>

```
Kula-jāto kula-putto,
```

```
Kula-vaṃsa-surakkhato;
```

```
Attanā dukkha-pattopi,
```

```
Hīna-kammaṃ na kāraye.
```

<p rend="hangnum">§48.</p>

```
Candanaṃ <pb ed="M" n="0.0011" /> sītalaṃ loke,
```

```
Tato candaṃva sītalaṃ;
```

```
Canda-candanasītamhā,
```

```
Sādhu vākyaṃ subhāsitaṃ.
```

<p rend="hangnum">§49.</p>

```
Udeyya bhāṇu pacchime,
```

```
Merurājā nameyyapi;
```

```
Sītalā narakaggipi,
```

```
Pabbatagge ca uppalaṃ.
```

```
Vikase na viparītaṃ,
```

```
Sādhuvāyyaṃ kudācanaṃ.
```

<p rend="hangnum">§50.</p>

```
Sukhā rukkhassa chāyāva,
```

```
Tato ñāti mātā pitu;
```

```
Tato ācariyo rañño,
```

```
Tato buddhassanekadhā.
```

<p rend="hangnum">§51.</p>

```
Bhamarā pupphamicchanti,
```

```
Guṇamicchanti sujanā;
```

```
Makkhikā pūtimicchanti,
```

```
Dosamicchanti dujjanā.
```

<p rend="hangnum">§52.</p>

```
Mātāhīnassa dubbhāsā,
```

```
Pitāhīnassa dukriyā;
```

```
Ubho <pb ed="M" n="0.0012" /> mātā pitā hīnā,
```

```
Dubbhasāca dukīriyā.
```

<p rend="hangnum">§53.</p>

```
Mātā seṭṭhassa subhāsā,
```

```
Pitā seṭṭhassa sukriyā;
```

```
Ubho mātā pitā seṭṭhā,
```

```
Subhāsāca sukīriyā.
```

<p rend="hangnum">§54.</p>

```
Saṅgāme sūra-micchanti,
```

```
Mantīsu akūtūhalaṃ;
```

```
Piyañca annapānesu,
```

```
Atthe jāte ca paṇḍitaṃ.
```

<p rend="hangnum">§55.</p>

```
Sunakho sunakhaṃ disvā,
```

```
Dantaṃ dasseti hiṃsituṃ;
```

```
Dujjano sujanaṃ disvā,
```

```
Rosayaṃ hiṃsamicchati.
```

<p rend="hangnum">§56.</p>

```
Mā ca vegena kiccāni,
```

```
Karosi kārāpesi vā;
```

```
Sahasā kāritaṃ kammaṃ,
```

```
Mando pacchānutappati.
```

<p rend="hangnum">§57.</p>

```
Kodhaṃ vihitvā na kadācinasoce,
```

```
Makkhappahānaṃ isayo avaṇṇayuṃ;
```

```
Sabbesa <pb ed="M" n="0.0013" /> phārusa-vacaṃ khametha,
```

```
Etaṃ khantiṃ uttamamāhu santo.
```

<p rend="hangnum">§58.</p>

```
Dukkho nivāso sambādhe,
```

```
Ṭhāne asucisaṅkate;
```

```
Tato arimhi appiye,
```

```
Tatopi akataññunā.
```

<p rend="hangnum">§59.</p>

```
Ovādeyyānusāseyya,
```

```
Gāpakā ca nivāraye;
```

```
Satañhi so piyo hoti,
```

```
Asataṃ hoti appiyo.
```

<p rend="hangnum">§60.</p>

```
Uttamattanivātena,
```

```
Sūraṃ bhedena nijjaye;
```

```
Nīcaṃ appaka dānena,
```

```
Vīriyena samaṃ jaye.
```

<p rend="hangnum">§61.</p>

```
Na visaṃ visamiccāhu,
```

```
Dhanaṃ saṅghassa uccate;
```

```
Visaṃ ekaṃva hanati,
```

```
Sabbaṃ saṅghassa santakaṃ.
```

<p rend="hangnum">§62.</p>

```
Javane bhadraṃ jānanti,
```

```
Baliddañca vāhenā;
```

```
Duhena <pb ed="M" n="0.0014" /> dhenuṃ jānanti,
```

```
Bhāsamānena paṇḍitaṃ.
```

<p rend="hangnum">§63.</p>

```
Dhanamappampi sādhūnaṃ,
```

```
Kūpe vāriva nissayo;
```

```
Bahuṃ api asādhūnaṃ,
```

```
Naca vārīva aṇṇave.
```

<p rend="hangnum">§64.</p>

```
Najjo pivanti no āpaṃ,
```

```
Rukkhā khādanti no phalaṃ;
```

```
Vassanti kvaci no meghā,
```

```
Paratthāya sataṃ dhanaṃ.
```

<p rend="hangnum">§65.</p>

```
Apattheyyaṃ na pattheyya,
```

```
A cinteyyaṃ na cintaye;
```

```
Dhammameva sucinteyya,
```

```
Kālaṃ moghaṃ na accaye.
```

<p rend="hangnum">§66.</p>

```
Acintitampi bhavati,
```

```
Cintitampi vinassati;
```

```
Na hi cintāmayā bhogā,
```

```
Itthiyā purisassavā.
```

<p rend="hangnum">§67.</p>

```
Asantassa piyo hoti,
```

```
Sante na kurute piyaṃ;
```

```
Asataṃ <pb ed="M" n="0.0015" /> dhammaṃ roceti,
```

```
Taṃ parābhavato mukhaṃ.
```

Sujanakaṇḍo niṭṭhito.

### 4. Bāladujjanakaṇḍo

<p rend="hangnum">§68.</p>

```
Atippiyo na kātabbo,
```

```
Khalo kotūhalaṃ karo;
```

```
Sirasā vahyamānopi,
```

```
Aḍḍhapūro ghaṭo yathā.
```

<p rend="hangnum">§69.</p>

```
Sappo duṭṭho khalo duṭṭho,
```

```
Sappo duṭṭhataro khalo;
```

```
Mantosadhehi so sappo,
```

```
Khalo kenupasammati.
```

<p rend="hangnum">§70.</p>

```
Yo bālo maññati bālyaṃ,
```

```
Paṇḍito vāpi tena so;
```

```
Bālova paṇḍitamānī,
```

```
So ve bāloti vuccati.
```

<p rend="hangnum">§71.</p>

```
Madhuṃva maññatī bālo,
```

```
Yāva pāpaṃ na paccati;
```

```
Yadāca <pb ed="M" n="0.0016" /> paccatī pāpaṃ,
```

```
Atha dukkhaṃ nigacchati.
```

<p rend="hangnum">§72.</p>

```
Na sādhu balavā bālo,
```

```
Sahasā vindate dhanaṃ;
```

```
Kāyassa bhedā duppañño,
```

```
Nirayaṃ sopapajjati.
```

<p rend="hangnum">§73.</p>

```
Ghare duṭṭho ca mūsīko ca,
```

```
Vane duṭṭho ca vānaro;
```

```
Sakuṇe ca duṭṭho kāko,
```

```
Nare duṭṭhoca brāhmaṇo.
```

<p rend="hangnum">§74.</p>

```
Dīghā jāgarato ratti,
```

```
Dīghaṃ santassa yojanaṃ;
```

```
Dīgho bālāna saṃsāro,
```

```
Saddhammaṃ a-vijānataṃ.
```

<p rend="hangnum">§75.</p>

```
Tila mattaṃ paresaṃva,
```

```
Appa dosañca passati;
```

```
Nāḷikerampi sadosaṃ,
```

```
Khala-jāto na passati.
```

<p rend="hangnum">§76.</p>

```
Nattadosaṃ pare jaññā,
```

```
Jaññā dosaṃ parassatu;
```

```
Guyhe <pb ed="M" n="0.0017" /> kummo aṅgāni,
```

```
Para dosañca lakkhaye.
```

<p rend="hangnum">§77.</p>

```
Paṇḍitassa pasaṃsāya,
```

```
Daṇḍo bālena dīyate;
```

```
Paṇḍito paṇḍiteneva,
```

```
Vaṇṇitova suvaṇṇito.
```

<p rend="hangnum">§78.</p>

```
Luddhaṃ atthena gaṇheyya,
```

```
Thaddhaṃ añjali kammunā;
```

```
Chandānuvattiyā mūḷhaṃ,
```

```
Yathābhūtena paṇḍitaṃ.
```

Bāladujjanakaṇḍo niṭṭhito.

### 4. Mittakaṇḍo

<p rend="hangnum">§79.</p>

```
Hitakāro paro bandhu,
```

```
Bandhūpi ahito paro;
```

```
A hito dehajo byādhi,
```

```
Hitaṃ araññamosadhaṃ.
```

<p rend="hangnum">§80.</p>

```
Parokkhe guṇa-hantāraṃ,
```

```
Paccakkhe piyavādinaṃ;
```

```
Vajjeyya <pb ed="M" n="0.0018" /> tādisaṃ mittaṃ,
```

```
Visakumbhe yathā madhuṃ.
```

<p rend="hangnum">§81.</p>

```
Dhanahīne caje mitto,
```

```
Puttadārā sahodarā;
```

```
Dhanavantaṃva sevanti,
```

```
Dhanaṃ loke mahā sakhā.
```

<p rend="hangnum">§82.</p>

```
Jāneyya pesena bhaccaṃ,
```

```
Bandhuṃ vāpi bhayāgate;
```

```
Appakāsu tathā mittaṃ,
```

```
Dārañca vibhavakkhaye.
```

<p rend="hangnum">§83.</p>

```
So bandhu yo hite yutto,
```

```
Pitaro honti posako;
```

```
Taṃ mittaṃ yattha vissāso,
```

```
Sā bhariyā ca yassa nibbūti.
```

<p rend="hangnum">§84.</p>

```
Na vissase a-vissattaṃ,
```

```
Mittañcāpi na vissase;
```

```
Kadāci kupito mito,
```

```
Sabbaṃ dosaṃ pakāsaye.
```

<p rend="hangnum">§85.</p>

```
Sakiṃ duṭṭhañca yo mittaṃ,
```

```
Puna sandhitumicchati;
```

```
So <pb ed="M" n="0.0019" /> maccuṃ upagaṇhāti,
```

```
Gabbhamassatarī yathā.
```

<p rend="hangnum">§86.</p>

```
Vahe a-mittaṃ khandhena,
```

```
Yāva kālo anāgato;
```

```
Tameva āgate kāle,
```

```
Sele bhinde ghaṭaṃ iva.
```

<p rend="hangnum">§87.</p>

```
Iṇaseso aggiseso,
```

```
Satruseso tatheva ca;
```

```
Punappunaṃ vivaḍḍhanti,
```

```
Tasmā sesaṃ na kāraye.
```

<p rend="hangnum">§88.</p>

```
Padumaṃva mukhaṃ yassa,
```

```
Vācā candana sītalā;
```

```
Tādisaṃ nopaseveyya,
```

```
Hadayetu halāhalaṃ.
```

<p rend="hangnum">§89.</p>

```
Na seve pharusaṃ sāmiṃ,
```

```
Naca seveyya macchariṃ;
```

```
Tato apaggaṇhaṃ sāmiṃ,
```

```
Neva niggahitaṃ tato.
```

<p rend="hangnum">§90.</p>

```
Siṅgī paññāsa hatthena,
```

```
Vajje satena vājinaṃ;
```

```
Hatthiṃ <pb ed="M" n="0.0020" /> dantiṃ sahassena,
```

```
Desa cāgena dujjanaṃ.
```

<p rend="hangnum">§91.</p>

```
Kudesañca kumittañca,
```

```
Kukulañca kubandhavaṃ;
```

```
Kudārañca kudāsañca,
```

```
Dūrato parivajjaye.
```

<p rend="hangnum">§92.</p>

```
Rogāture ca dubbhikkhe,
```

```
Byasane sattu viggahe;
```

```
Rājadvāre susāne ca,
```

```
Ye tiṭṭhanti sumittakā.
```

<p rend="hangnum">§93.</p>

```
Sītavāco bahumitto,
```

```
Pharuso appamittako;
```

```
Upamaṃ ettha ñātabbā,
```

```
Canda-sūriya-rājūnaṃ.
```

Mittakaṇḍo niṭṭhito.

### 5. Itthikaṇḍo

<p rend="hangnum">§94.</p>

```
Kokilānaṃ saddaṃ rūpaṃ,
```

```
Nārīrūpaṃ patibbatā;
```

```
Vijjā <pb ed="M" n="0.0021" /> rūpaṃ a-rūpānaṃ,
```

```
Khamā rūpaṃ tapassinaṃ.
```

<p rend="hangnum">§95.</p>

```
Itthīnañca dhanaṃ rūpaṃ,
```

```
Purisānaṃ vijjā dhanaṃ;
```

```
Bhikkhūnañca dhanaṃ sīlaṃ,
```

```
Rājānañca dhanaṃ balaṃ.
```

<p rend="hangnum">§96.</p>

```
Tapassino kisā sobhā,
```

```
Thūlā sobhā catuppadā;
```

```
Purisā vijjavā sobhā,
```

```
Itthī sobhāsa sāmikā.
```

<p rend="hangnum">§97.</p>

```
Pañca ratyā sugandhabbā,
```

```
Satta ratyā dhanuggahā;
```

```
Eka māsā subhariyā,
```

```
Aḍḍha māsā sissā malā.
```

<p rend="hangnum">§98.</p>

```
Hiṃ ramati paṅa,
```

```
Haṅa ramati poka.
```

```
Thī ramati pu,
```

```
Khu ramati dhaṃ.
```

<p rend="hangnum">§99.</p>

```
Jiṇṇamannaṃ pasaṃseyya,
```

```
Dārañca gatayobbanaṃ;
```

```
Raṇā punāgatā sūraṃ,
```

```
Sassañca gehamāgataṃ.
```

<p rend="hangnum">§100.</p>

```
Dvatti-patikā <pb ed="M" n="0.0022" /> nārī ca,
```

```
Bhikkhu dvatti-vihāriko;
```

```
Dvatti-pāsa-mutto pakkhī,
```

```
Kata-māyā bahūtharaṃ.
```

<p rend="hangnum">§101.</p>

```
Dujjanaṃ pahārādame,
```

```
Mittaṃ dame a-bhāṇikā;
```

```
Itthiñca byasanā dame,
```

```
Rāginaṃ appa bhojanā.
```

<p rend="hangnum">§102.</p>

```
Na ratti vinā candimā,
```

```
Vīciṃ vinā ca aṇṇavo;
```

```
Haṃsaṃ vinā pokkharaṇī,
```

```
Patiṃ kaññāca sobhate.
```

<p rend="hangnum">§103.</p>

```
Patinā janito bhogo,
```

```
Itthiyāva saṃgoppito;
```

```
Purisova hi padhāno,
```

```
Itthī suttaṃva sūciyā.
```

<p rend="hangnum">§104.</p>

```
Sabbānadī vaṅkanadī,
```

```
Sabbe kaṭṭhamayā vanā;
```

```
Sabbitthiyo kare pāpaṃ,
```

```
Labhamāne nivātake.
```

<p rend="hangnum">§105.</p>

```
Vivādasīliṃ <pb ed="M" n="0.0023" /> usūyabhāṇiniṃ,
```

```
Sampassataṇhiṃ bahupākabhuttiniṃ;
```

```
Aggantabhuttiṃ paragehavāsiniṃ,
```

```
Nāriṃ caje puttasatampi pūmā.
```

<p rend="hangnum">§106.</p>

```
Bhuttesu maṇḍesu janīva kantinī,
```

```
Guyheca ṭhāne bhaginīva hiriṇī;
```

```
Kammesu pattesu karoti dāsīva,
```

```
Bhayesu mantī sayanesu rāmaye;
```

```
Rūpīsu sikkhī kupanesu khantinī,
```

```
Sā nārī seṭṭhāti vadanti paṇḍitā;
```

```
Kāyassa bhedāca divebhaveyya sā.
```

<p rend="hangnum">§107.</p>

```
Sāmā migakkhī tanumajjhagattā,
```

```
Sūrū sukesī samadantapantī;
```

```
Gambhīranābhī yuvatī susīlī,
```

```
Hīne kule jātāpi vivāhyā.
```

<p rend="hangnum">§108.</p>

```
Saradaṃratu-kālānaṃ,
```

```
Bhariyānaṃ rūpavatī;
```

```
Jeṭṭho padhānaṃ puttānaṃ,
```

```
Disānaṃ uttarādisā.
```

<p rend="hangnum">§109.</p>

```
Yā icche puriso hotuṃ,
```

```
Jāti jāti punappunaṃ;
```

```
Sāmikaṃ <pb ed="M" n="0.0024" /> apacāyeyya,
```

```
Indaṃva pāricārikā.
```

<p rend="hangnum">§110.</p>

```
Yo icche puriso hotuṃ,
```

```
Jāti jāti punappunaṃ;
```

```
Paradānaṃ vivajjeyya,
```

```
Dhotapādova kaddamaṃ.
```

<p rend="hangnum">§111.</p>

```
Atikkanta vayo poso,
```

```
Āneti timbaruttaniṃ;
```

```
Tassā issā asaddhāti,
```

```
Taṃ parābhavato mukhaṃ.
```

Itthikaṇḍo niṭṭhito.

### 6. Rājakaṇḍo

<p rend="hangnum">§112.</p>

```
Ekayāmaṃ saye rājā,
```

```
Dviyāmaññeva paṇḍito;
```

```
Gharāvāso tiyāmaṃva,
```

```
Catuyāmaṃ tu yācako.
```

<p rend="hangnum">§113.</p>

```
Dhanavā sutavā rājā,
```

```
Nadī vejjo cimepañca;
```

```
Yattha <pb ed="M" n="0.0025" /> dese na vijjanti,
```

```
Na tattha divasaṃ vase.
```

<p rend="hangnum">§114.</p>

```
Yasmiṃ padese na māno,
```

```
Na pemaṃ naca bandhavā;
```

```
Naca vijjāgamo koci,
```

```
Na tattha divasaṃ vase.
```

<p rend="hangnum">§115.</p>

```
Aputtakaṃ gharaṃ suññaṃ,
```

```
Raṭṭhaṃ suññaṃ arājakaṃ;
```

```
A sippassa mukhaṃ suññaṃ,
```

```
Sabba suññaṃ daliddakā.
```

<p rend="hangnum">§116.</p>

```
Dhanamiccheyya vāṇijjo,
```

```
Vijjamicche bhajesutaṃ;
```

```
Puttamicche taruṇitthiṃ,
```

```
Rājāmaccaṃ vasaṃ game.
```

<p rend="hangnum">§117.</p>

```
Naṭṭhoyati asantuṭṭho,
```

```
Santuṭṭho ca mahīpati;
```

```
Lajjā ca gaṇikā naṭṭhā,
```

```
Nillajjā kuladhītikā.
```

<p rend="hangnum">§118.</p>

```
Pakkhīnaṃ balamākāso,
```

```
Macchānamudakaṃ balaṃ;
```

```
Dubbalassa <pb ed="M" n="0.0026" /> balaṃ rājā,
```

```
Kumārānaṃ rudaṃ balaṃ.
```

<p rend="hangnum">§119.</p>

```
Khamā jāgariyuṭṭhānaṃ,
```

```
Saṃvibhāgo dayikkhaṇā;
```

```
Nāyakassa guṇā ete,
```

```
Icchitabbā sataṃ guṇā.
```

<p rend="hangnum">§120.</p>

```
Sakiṃ vadanti rājāno,
```

```
Sakiṃ samaṇabrāhmaṇā;
```

```
Sakiṃ sappurisā loke,
```

```
Esa dhammo sanantano.
```

<p rend="hangnum">§121.</p>

```
Alaso gihī kāmabhogī na sādhu,
```

```
Asaññato pabbajito na sādhu;
```

```
Rājā anisammakārī na sādhu,
```

```
Paṇḍito kodhano taṃpi na sādhu.
```

<p rend="hangnum">§122.</p>

```
Bahavo yattha nettāro,
```

```
Sabbe paṇḍitamānino;
```

```
Sabbe mahattamicchanti,
```

```
Tesaṃ kammaṃ vinassati.
```

<p rend="hangnum">§123.</p>

```
Āyaṃ khayaṃ sayaṃ jaññā,
```

```
Rājā sayaṃ katākataṃ;
```

```
Niggahe <pb ed="M" n="0.0027" /> niggahetabbaṃ,
```

```
Paggahe paggahārahaṃ.
```

<p rend="hangnum">§124.</p>

```
Piṭṭhitokkaṃ niseveyya,
```

```
Kucchināva hutāsanaṃ;
```

```
Sāmikaṃ sabbabhāgena,
```

```
Paralokaṃ amohavā.
```

<p rend="hangnum">§125.</p>

```
Aggi āpo itthimūḷho,
```

```
Sappo rāja-kulānica;
```

```
Apayantena gantabbā,
```

```
Acceka-pāṇahārakā.
```

<p rend="hangnum">§126.</p>

```
Paduṭṭha-bhariya-saṃvāso,
```

```
Paduṭṭha citta dāsako;
```

```
Sa-sappe ca ghare vāso,
```

```
Maccu eva na saṃsayo.
```

<p rend="hangnum">§127.</p>

```
Mūḷha sisso padesena,
```

```
Kunārī bharaṇena ca;
```

```
Asatā sampayogena,
```

```
Paṇḍitoppavasīdati.
```

<p rend="hangnum">§128.</p>

```
Mātā puttakaraṃ pāpaṃ,
```

```
Sissapāpaṃ gurukatā;
```

```
Rājā <pb ed="M" n="0.0028" /> raṭṭhakaraṃ pāpaṃ,
```

```
Rājapāpaṃ purohito.
```

<p rend="hangnum">§129.</p>

```
Akodhena jine kodhaṃ,
```

```
Asādhuṃ sādhunā jine;
```

```
Jine macchariṃ dānena,
```

```
Saccenālīkavādinaṃ;
```

<p rend="hangnum">§130.</p>

```
Adantaṃ damanaṃ dānaṃ,
```

```
Dānaṃ sabbattha sādhakaṃ;
```

```
Dānena piya vācāya,
```

```
Unnamanti namanti ca;
```

<p rend="hangnum">§131.</p>

```
Dānaṃ sinehabhesajjaṃ,
```

```
Maccheraṃ dosanosadhaṃ;
```

```
Dānaṃ yasassī bhesajjaṃ,
```

```
Maccheraṃ kapaṇosadhaṃ.
```

<p rend="hangnum">§132.</p>

```
Bahūnamappasārānaṃ,
```

```
Sāmaggiyā jayaṃ jaye;
```

```
Tiṇehi vattate yottaṃ,
```

```
Tena nāgopi bajjhate.
```

<p rend="hangnum">§133.</p>

```
Sahāyo asamatthopi,
```

```
Tejasā kiṃkarissati;
```

```
Nivāte <pb ed="M" n="0.0029" /> jalito aggi,
```

```
Sayame vūpasampati.
```

<p rend="hangnum">§134.</p>

```
Na raññā samakaṃ bhuñje,
```

```
Kāmabhogaṃ kudācanaṃ;
```

```
Ākappaṃ rasa bhuttiṃvā,
```

```
Mālā gandha vilepanaṃ;
```

```
Vatthaṃ sabbaalaṅkāraṃ,
```

```
Na raññā sadisaṃ kare.
```

<p rend="hangnum">§135.</p>

```
Na me rājā sakhā hoti,
```

```
Na rājā hoti methuno;
```

```
Eso sāmiko mayhanti,
```

```
Citte niṭṭhaṃ suthāpaye.
```

<p rend="hangnum">§136.</p>

```
Nātidūre bhaje rañño,
```

```
Nāccāsannopavātake;
```

```
Ujuke nātininne ca,
```

```
Na bhaje uccamāsane.
```

```
Chadose vajje sevako,
```

```
Tiṭṭhe aggiṃva saṃyato.
```

<p rend="hangnum">§137.</p>

```
Guṇī sabbaññu tulyopi,
```

```
Nasobhati anissayo;
```

```
Anagghamopi <pb ed="M" n="0.0030" /> maṇiseṭṭho,
```

```
Hemaṃ nissāya sobhati.
```

Rājakaṇḍo niṭṭhito.

### 7. Pakiṇṇakakaṇḍo

<p rend="hangnum">§138.</p>

```
Itthimisse kutosīlaṃ,
```

```
Maṃsa bhakkhe kutodayā;
```

```
Surā pāne kutosaccaṃ,
```

```
Mahālobhe kutohirī;
```

```
Mahātande kutosippaṃ,
```

```
Mahā kodhe kutodhanaṃ.
```

<p rend="hangnum">§139.</p>

```
Surā yogo vikālo ca,
```

```
Samajja caraṇālasaṃ;
```

```
Khiḍḍādhutto pāpamitto,
```

```
Bhoganāsamukhā ime.
```

<p rend="hangnum">§140.</p>

```
Divā nādikkhā vattabbaṃ,
```

```
Ratto nāvacanena ca;
```

```
Sañcareyya bhayā bhīto,
```

```
Vane vanacarī yathā.
```

<p rend="hangnum">§141.</p>

```
Jīvantāpi matāpañca,
```

```
Byāsena parikittitā;
```

```
Dukkhito <pb ed="M" n="0.0031" /> byādhitomūḷho,
```

```
Iṇavā nityasevako.
```

<p rend="hangnum">§142.</p>

```
Anāgataṃ bhayaṃ disvā,
```

```
Dūrato parivajjaye;
```

```
Āgatañca bhayaṃ disvā,
```

```
A bhīto hoti paṇḍito.
```

<p rend="hangnum">§143.</p>

```
Niddāluko pamattoca,
```

```
Sukhatto rogavālaso;
```

```
Mahiccho kammārāmoca,
```

```
Satte te satthavajjitā.
```

<p rend="hangnum">§144.</p>

```
Duggataṃ gaccha he lābha,
```

```
Lābhī lābhena pūrati;
```

```
Thale pavassa pajjunna,
```

```
Sindhu āpena pūrati;
```

```
Natthidaṃ kammappadhānakaṃ.
```

<p rend="hangnum">§145.</p>

```
Na hi koci kate kicce,
```

```
Kattāraṃ samupekkhate;
```

```
Tasmā sabbāni kiccāni,
```

```
Sāva sesena kāraye.
```

<p rend="hangnum">§146.</p>

```
Tūlaṃ sallahukaṃ loke,
```

```
Tato cāpalla-jātiko;
```

```
Tato <pb ed="M" n="0.0032" /> vuḍḍha manovādo,
```

```
Pamatto buddhasāsane.
```

<p rend="hangnum">§147.</p>

```
Pāsāṇachattaṃ garukaṃ,
```

```
Tato devānacikkhaṇaṃ;
```

```
Tato vuḍḍhānamovādo,
```

```
Tato buddhassa sāsanaṃ.
```

<p rend="hangnum">§148.</p>

```
Kāyassa dakkhiṇa hattho,
```

```
Doso ettha kaniṭṭhako;
```

```
Kaṇṇa ghānāna-makkhīnaṃ,
```

```
Vāmo tu pāda-pāsako.
```

<p rend="hangnum">§149.</p>

```
Tambūlassa majjha patte,
```

```
Kuvero rakkhatī sadā;
```

```
Mūlamhi rakkhati yakkho,
```

```
Aggamhi kālakaṇṇikā;
```

```
Tāni bhuñjeyya chinditvā,
```

```
Sirī evaṃ pavaḍḍhati.
```

<p rend="hangnum">§150.</p>

```
Sampuṇṇarakkho brahmāva,
```

```
Accurakkho ca bissaṇo;
```

```
Tasmā hi te pūjayantu,
```

```
Sadā mānenti taṃ naraṃ.
```

<p rend="hangnum">§151.</p>

```
Goṇā <pb ed="M" n="0.0033" /> hi sabbagihīnaṃ,
```

```
Posakā bhogadāyakā;
```

```
Tasmā hi mātā pitūva,
```

```
Mānaye sakkareyya ca.
```

<p rend="hangnum">§152.</p>

```
Yeca khādanti gomaṃsaṃ,
```

```
Mātu maṃsaṃva khādare;
```

```
Matesu tesu gijjhānaṃ,
```

```
Dade sote ca vāhaye.
```

<p rend="hangnum">§153.</p>

```
Gurusiddho sippārambho,
```

```
Ravi sokrā ca majjhimo;
```

```
Na sippo buddhacandaro,
```

```
Sorī aṅgāca maraṇaṃ.
```

<p rend="hangnum">§154.</p>

```
Aṭṭhamiyaṃ guruṃ hanti,
```

```
Sissaṃ hanti catuddasiṃ;
```

```
Sippaṃ hanti dasa sippaṃ,
```

```
Mātāpitā ca puṇṇamiṃ.
```

<p rend="hangnum">§155.</p>

```
Nāḷikaṃ satta nabhuñje,
```

```
Na lābuṃ navamaṃ tathā;
```

```
Dvādasa prinnaṃtriminaṃ,
```

```
Bhuñje sippaṃ vinassati.
```

<p rend="hangnum">§156.</p>

```
Ekaṃ <pb ed="M" n="0.0034" /> caje kulaatthaṃ,
```

```
Gāmassatthaṃ kuvaṃ caje;
```

```
Gāma caje janapadatthaṃ,
```

```
Attatthaṃ pathaviṃ caje.
```

<p rend="hangnum">§157.</p>

```
Desaṃ ossajja gacchanti,
```

```
Sīho sappuriso gajo;
```

```
Tattheva nidhanaṃ yanti,
```

```
Kāko kāpuriso migo.
```

<p rend="hangnum">§158.</p>

```
Yamhi padese na māno,
```

```
Na pemaṃ na ca bandhavā;
```

```
Na ca vijjāgāho koci,
```

```
Na tattha vasanaṃ kare.
```

<p rend="hangnum">§159.</p>

```
Caratyekena pādena,
```

```
Tiṭṭhatyekena paṇḍito;
```

```
A nisamma paraṃ ṭhānaṃ,
```

```
Na pubbamālayaṃ jahe.
```

<p rend="hangnum">§160.</p>

```
Dhana dhañña payogesu,
```

```
Tathā vijjāgamesu ca;
```

```
Dūtesu apacāresu,
```

```
Cajjā lajjā tadā bhave.
```

<p rend="hangnum">§161.</p>

```
Dvi <pb ed="M" n="0.0035" /> guṇo thīnamāhāro,
```

```
Buddhicāpi catugguṇo;
```

```
Chagguṇo hoti vāyāmo,
```

```
Kāmotvaṭṭha-guṇo bhave.
```

<p rend="hangnum">§162.</p>

```
Pabbe pabbe kamenucchu,
```

```
Visesarasavāggato;
```

```
Tathā sumettiko sādhu,
```

```
Viparītova dujjano.
```

<p rend="hangnum">§163.</p>

```
Kassako vāṇijo macco,
```

```
Samaṇo suta sīlavā;
```

```
Tesu vipula jātesu,
```

```
Raṭṭhampi vipulaṃ siyā.
```

<p rend="hangnum">§164.</p>

```
Asajjhāya malā mantā,
```

```
Anuṭṭhāna malā gharā;
```

```
Malaṃ vaṇṇassa kosajjaṃ,
```

```
Pamādo rakkhato malaṃ.
```

<p rend="hangnum">§165.</p>

```
Hīnānaṃ gacchate vittaṃ,
```

```
Vīrānaṃ santakattanaṃ;
```

```
Vadanti ca hīnā janā,
```

```
Pubba-kammappadhānakā.
```

<p rend="hangnum">§166.</p>

```
Na <pb ed="M" n="0.0036" /> vadanti cevaṃdhīrā,
```

```
Vāyamiṃsu sabbakamme;
```

```
Na ce sijjhati taṃ kammaṃ,
```

```
A-phalaṃ eva ko doso.
```

<p rend="hangnum">§167.</p>

```
Nīcaṃ kulaṃ nipaññaṃ vā,
```

```
Nirūpaṃ nibalaṃ samaṃ;
```

```
Imaṃ kālaṃ chuttakālaṃ,
```

```
Dhanameva visesakaṃ.
```

Pakiṇṇakakaṇḍo niṭṭhito.

```
Paṇḍito sujano kaṇḍo,
```

```
Dujjano mitta-itthi ca;
```

```
Rājā pakiṇṇako cāti,
```

```
Satta-kaṇḍa-vibhūsitaṃ.
```

```
Visuddhā cāra-therena,
```

```
Visuddhārāma-vāsinā;
```

```
Sabba-kulānamatthāya,
```

```
Visodhitaṃ pathakkhaye.
```
