Namo tassa bhagavato arahato sammāsambuddhassa

### Nītimañjarī

<p rend="hangnum">§1.</p>

```
Kulakkhaye <pb ed="M" n="0.0001" /> vinassanti,
```

```
Kuladhammā sanantanā;
```

```
Dhamme naṭṭhe kulaṃ sabbaṃ,
```

```
Adhammo abhibhū khalaṃ.
```

<p rend="hangnum">§2.</p>

```
Adhammābhibhavā dantā,
```

```
Padussanti kulitthiyo;
```

```
Thīsu duṭṭhā sva dhammena,
```

```
Jāyate vaṇṇasaṅkaro.
```

<p rend="hangnum">§3.</p>

```
Piyaṃ <pb ed="M" n="0.0011" /> bhāse guṇaggāho,
```

```
Sūro siyā vikantano;
```

```
Dātā candasamā nārī,
```

```
Diṭṭhaṃ diṭṭhaṃ nahāsaye.
```

<p rend="hangnum">§4.</p>

```
Kutotthi <pb ed="M" n="0.0016" /> kumitte saccaṃ,
```

```
Kudāre rativaḍḍhanaṃ;
```

```
Kudesamhi mano rammaṃ,
```

```
Kurāje bhogasampadaṃ.
```

```
Saṅketeva <pb ed="M" n="0.0017" /> amittasmiṃ,
```

```
Mittasmiṃ pi navissase;
```

```
Abhayā bhaya muppannaṃ,
```

```
Api mūlāni kantati.
```

```
Adiṭṭhova <pb ed="M" n="0.0018" /> paro seyyo,
```

```
Dummitto no vissāsiko.
```

```
Aggihomaphalaṃ <pb ed="M" n="0.0023" /> vedo,
```

```
Satthaṃsīlaphalaṃ mataṃ;
```

```
Ratiputtaphalaṃ nārī,
```

```
Dānabhuttiphalaṃ dhanaṃ.
```

```
Asaccaṃ <pb ed="M" n="0.0024" /> sāhasaṃ māyā,
```

```
Mūḷhatta ma tilobhatā;
```

```
Asocaṃ niddayattañca,
```

```
Thīnaṃ dosā sabhāvajā.
```

```
Jāyāya <pb ed="M" n="0.0026" /> bhattuno bhāro,
```

```
Sissena guruno kato;
```

```
Amaccakehi rājassa,
```

```
Pitarānaṃ nijenaca.
```

<p rend="hangnum">§5.</p>

```
Uyyamena <pb ed="M" n="0.0027" /> hi sijjhanti,
```

```
Kammāni na manorathā;
```

```
Na hi suttassa sīhassa,
```

```
Pavīsanti mukhe migā.
```

```
Atisītaṃ <pb ed="M" n="0.0031" /> atiuṇhaṃ,
```

```
Atisāyamidaṃ ahu;
```

```
Iti visaṭṭhakammante,
```

```
Khaṇā accenti māṇave.
```

```
Ādānassa padānassa,
```

```
Kattabbassa ca kammuno;
```

```
Khippaṃ akayyamānassa,
```

```
Kāle pivati sampadaṃ.
```

```
Nādabbe <pb ed="M" n="0.0032" /> nihitā kāci,
```

```
Kriyā phalavatī bhave;
```

```
Nabyāpārasatenāpi,
```

```
Sukova pāṭhate bako.
```

```
Yo <pb ed="M" n="0.0034" /> dandhakāle tarati,
```

```
Taraṇīye ca dandhaye;
```

```
Sukkhapaṇṇaṃ va akkamma,
```

```
Atthaṃ bhañjati attano.
```

<p rend="hangnum">§6.</p>

```
Yaṃ <pb ed="M" n="0.0035" /> dadāti yaṃ bhuñjati,
```

```
Tadeva dhanino dhanaṃ;
```

```
Aññe matassa kīḷanti,
```

```
Dārehipi dhanehipi.
```

```
Dānopabhogahīnena<pb ed="M" n="0.0039" />,
```

```
Dhanena dhanino sukhaṃ;
```

```
Ko viseso daliddassa,
```

```
Adhikaṃ dhanarakkhaṇaṃ.
```

```
Nijasokhyaṃ <pb ed="M" n="0.0040" /> nirundhanto,
```

```
Nīcabhogo mitampaco;
```

```
Dhanaṃ sañcayate yo so,
```

```
Parabhāravaho pasu.
```

```
Yaṃ <pb ed="M" n="0.0041" /> ussukā saṅkharonti,
```

```
Alakkhikā bahuṃ dhanaṃ;
```

```
Sippavanto asippāvā,
```

```
Lakkhi vā tāni bhuñjati.
```

<p rend="hangnum">§7.</p>

```
Sampatyaṃ <pb ed="M" n="0.0048" /> mahataṃ cittaṃ,
```

```
Bhave uppale komalaṃ;
```

```
Vipatyaṃca mahāsela,
```

```
Silāsaṅghātakakkasaṃ.
```

<p rend="hangnum">§8.</p>

```
Asambhabyaguṇaṃ <pb ed="M" n="0.0053" /> thutvā,
```

```
Khedo mudhāva jāyate;
```

```
Avhāyaṃ canda mu llokya,
```

```
Nacandota mu pāgamī.
```

<p rend="hangnum">§9.</p>

```
Saccaṃ <pb ed="M" n="0.0059" /> mukhamhi dhāreyya,
```

```
Kaṇṇe sutaṃ bhuje jayaṃ;
```

```
Hadayamhi khamaṃ vīraṃ,
```

```
Lokādāsaṃca locane.
```

```
Saddamattaṃ <pb ed="M" n="0.0063" /> naphandeyya,
```

```
Aññatvā saddakāraṇaṃ;
```

```
Saddahetuṃ pariññāya,
```

```
Pamodo vā bhayo tathā.
```

```
Sabbasuta <pb ed="M" n="0.0064" /> ma dhīyeyya,
```

```
Hīnamukkaṭṭhamajjhimaṃ.
```

<p rend="hangnum">§10.</p>

```
Dunnāriyā <pb ed="M" n="0.0068" /> kulaṃ suddhaṃ,
```

```
Putto nassati lālanā;
```

```
Samiddhi anayā bandhu,
```

```
Pavāsā madanā hirī.
```

```
Lālaye <pb ed="M" n="0.0075" /> pañcavassāni,
```

```
Dasavassāni tālaye;
```

```
Pattetu soḷasevasse,
```

```
Puttaṃ mittaṃva ācare.
```

```
Lālane bahavo dosā,
```

```
Lālane bahavo guṇā.
```

```
Pāpā <pb ed="M" n="0.0077" /> nivārayati yojayate hitāya,
```

```
Guyhāni gūhati guṇaṃ pakaṭīkaroti;
```

```
Āpattikañca najahāti dadāti kāle,
```

```
Sammitta lakkhaṇamidaṃ pavadanti santo.
```

<p rend="hangnum">§11.</p>

```
Dujjano <pb ed="M" n="0.0080" /> jīyate yutyā,
```

```
Niggahena nadhīmatā;
```

```
Nipātyate mahārukkho,
```

```
Tassamīpa khatikkhayā.
```

```
Vane <pb ed="M" n="0.0083" /> migāca luddhānaṃ,
```

```
Dujjanānañca sajjanā;
```

```
Akāraṇaverī honti,
```

```
Tiṇabhakkhā supesalā.
```

```
Pādalaggaṃ <pb ed="M" n="0.0086" /> karaṭṭhena,
```

```
Kaṇḍakeneva kaṇḍakaṃ.
```

```
Bālaṃ <pb ed="M" n="0.0087" /> napasse nasuṇe,
```

```
Nacabālena saṃvase;
```

```
Bālenāllāpasallāpaṃ,
```

```
Nakare nacarocaye.
```

<p rend="hangnum">§12.</p>

```
Upa kattuṃ yathā khuddo,
```

```
Samattho natathāmahā;
```

```
Kūpo hi hanti pipāsaṃ,
```

```
Natu pāyo mahambudhi.
```

<p rend="hangnum">§13.</p>

```
Ādānassa <pb ed="M" n="0.0095" /> padānassa,
```

```
Kattabbassaca kammuno;
```

```
Khippaṃ akaramānassa,
```

```
Kālo bhakkhati taṃ rasaṃ.
```

```
Nakkhattaṃ <pb ed="M" n="0.0103" /> paṭimānentaṃ,
```

```
Attho bālaṃ upajjhagā;
```

```
Attho atthassa nakkhattaṃ,
```

```
Kiṃ karissanti tārakā.
```

```
Ajarāmarova <pb ed="M" n="0.0105" /> pañño,
```

```
Vijjamatthañca cintaye;
```

```
Gahitoviya kesesu,
```

```
Maccunā dhammamācare.
```

<p rend="hangnum">§14.</p>

```
Vajjā gurūca mantīca,
```

```
Tayo raṭṭhābhisaṅkhatā;
```

```
Jīvīta dakkha kosānaṃ,
```

```
Vaḍḍhanā nāsanāca te.
```

<p rend="hangnum">§15.</p>

```
Thirena <pb ed="M" n="0.0117" /> kammaṃ vaḍḍhati,
```

```
Athirena turena no;
```

```
Phalanti samaye rukkhā,
```

```
Sittāpi bahuvārinā.
```

```
Vāyāmetheva <pb ed="M" n="0.0120" /> puriso,
```

```
Nanibbindeyya paṇḍito.
```

```
Payatano <pb ed="M" n="0.0122" /> tādiso neva,
```

```
Kayyo yena phalaṃ nahi;
```

```
Selagge kūpakhaṇanā,
```

```
Kathaṃ toyasamāgamo.
```

```
Ñāṇaṅkusena <pb ed="M" n="0.0123" /> sammaggaṃ,
```

```
Niyyatyussāhakuñjaro.
```

```
Asamekkhitakammantaṃ,
```

```
Turitābhi nipātinaṃ;
```

```
Tānikammāni tappenti,
```

```
Uṇhaṃ va jjhohitaṃ mukhe.
```

<p rend="hangnum">§16.</p>

```
Chaddosā <pb ed="M" n="0.0126" /> puriseneha,
```

```
Hātabbā bhūtimicchantā;
```

```
Niddā majjaṃ bhayaṃ kodho,
```

```
Ālasyaṃ dīghasuttatā.
```

```
Na <pb ed="M" n="0.0130" /> divā suppasīlena,
```

```
Rattimuṭṭhānadessinā;
```

```
Niccasoṇḍena mattena,
```

```
Sakkā āvasituṃ gharaṃ.
```

```
Abhetabbamhi <pb ed="M" n="0.0137" /> bhāyanti,
```

```
Bhāyitabbe nabhāyare;
```

```
Bhayābhaya vimuḷhā te,
```

```
Jimhānugā ujuñjahā.
```

```
Yassa <pb ed="M" n="0.0139" /> manussabhūtassa,
```

```
Natthi bhogāca sippakaṃ;
```

```
Kiṃ phalaṃ tassa mānussaṃ,
```

```
Dvipādaṭṭho hi so migo.
```

<p rend="hangnum">§17.</p>

```
Nānopāyova <pb ed="M" n="0.0142" /> kattabbo,
```

```
Sace bhaveyya attano;
```

```
Atthasiddhi yathākāmaṃ,
```

```
Upāyo hi hitañjaso.
```

```
Lañjadānabālisena<pb ed="M" n="0.0150" />,
```

```
Kūṭaḍḍakāradhīvarā;
```

```
Vinicchayamahāmacchaṃ,
```

```
Oṭṭenti lobhasāgare.
```

```
Yassete caturo dhammā,
```

```
Vānarinda yathātava;
```

```
Saccaṃ dhammo dhīti cāgo,
```

```
Diṭṭhaṃ so ativattati.
```

<p rend="hangnum">§18.</p>

```
Vidvāca <pb ed="M" n="0.0162" /> ratanaṃ nārī,
```

```
Vīṇā sātthaṃ giraṃmahī;
```

```
Guṇavisesa māgamma,
```

```
Guṇāni aguṇānica.
```

```
Dhanavā <pb ed="M" n="0.0164" /> balavā loke,
```

```
Dhanā bhavati paṇḍito.
```

```
Sumane <pb ed="M" n="0.0165" /> nissito kīṭo,
```

```
Nigguṇo hīnako sayaṃ;
```

```
Taṃ pupphehi maṇḍentānaṃ,
```

```
Raññaṃ siropi rohati.
```

```
Alakkhikehi <pb ed="M" n="0.0168" /> sañcītā,
```

```
Dhanabhogāca cintitā;
```

```
Lakkhikassa bhavantete,
```

```
Lakkhivā suṭṭhubhuñjati.
```

```
Khattiyo <pb ed="M" n="0.0171" /> seṭṭho jane tasmiṃ,
```

```
Yo gottapaṭisārino;
```

```
Vijjācaraṇasampanno,
```

```
So seṭṭho devamānuse.
```

```
Visāpi <pb ed="M" n="0.0182" /> amataṃ gaṇhe,
```

```
Gūthato maṇimuttamaṃ;
```

```
Kaṇṭakapādapā pupphaṃ,
```

```
Thirataṃ dukkulā varaṃ.
```

```
Dhanissarādiguṇommi <pb ed="M" n="0.0189" />-
```

```
Vegena vāhitā pajā.
```

<p rend="hangnum">§19.</p>

```
Yassa tthi satataṃ mettā,
```

```
Sabbalokasuvallabhā;
```

```
Kūpāyate samuddopi,
```

```
Aggi tassa jalāyate.
```

<p rend="hangnum">§20.</p>

```
Sakkharāyati merūpi,
```

```
Visabhakkho sudhāyate;
```

```
Sasāyate migarāja,
```

```
Byālo mālāguṇāyate;
```

```
Dolāyate chamācālo,
```

```
Nānāvudhā tiṇāyare.
```

<p rend="hangnum">§21.</p>

```
Sameva <pb ed="M" n="0.0202" /> sati ussāhe,
```

```
Sukhavāho hitaṅkaro;
```

```
Ūne-dhike tathā nohi,
```

```
Majjhago sādhu sabbadā.
```

```
Sādhu <pb ed="M" n="0.0208" /> kho paṇḍitonāma,
```

```
Natveva atipaṇḍito.
```
