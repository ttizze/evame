Namo tassa bhagavato arahato sammāsambuddhassa

## Sūrassatīnīti

#### Paṭhamo bhāgo

### Paṇāmagāthā

<p rend="hangnum">§1.</p>

```
Mukhamhā <pb ed="M" n="1.0001" /> bhagavantassa,
```

```
Sugandhakamalā subhā;
```

```
Sañjātaṃ uttamaṃ vāṇiṃ,
```

```
Vandāmi vittamānasā.
```

<p rend="hangnum">§2.</p>

```
Samajjhiṭṭho racissāmi,
```

```
Dakkhena rājamantinā;
```

```
Nāmena santena,
```

```
Nītiṃ lokahitāvahaṃ;
```

```
Sālaṅkāraṃ sopadesaṃ,
```

```
Nāmenāhaṃ svarassatiṃ.
```

<p rend="hangnum">§3.</p>

```
Pekkhantvimaṃ nītiṃ santā,
```

```
Mañjūsarukkhasannibhaṃ;
```

```
Nānopadesasaṃpuṇṇaṃ,
```

```
Sadatthakusalā sadā.
```

### Sūrassatīnīti

<p rend="hangnum">§1.</p>

```
Kataññutā <pb ed="M" n="1.0003" /> ca saccañca,
```

```
Lokasārā hi te duve;
```

```
Lokāpi tehi tiṭṭhanti,
```

```
Raṭṭhaṃ akaṃsu issaraṃ.
```

<p rend="hangnum">§2.</p>

```
Kākāca <pb ed="M" n="1.0008" /> dujjanā loke,
```

```
Malībhūtāva sabbadā;
```

```
Iṭṭhaṃ guṇaṃ nāsayanti,
```

```
Te ve lokassa verino.
```

```
Migānaṃ <pb ed="M" n="1.0010" /> siṅgālo anto,
```

```
Pakkhīnaṃ pana vāyaso.
```

```
Akāraṇaverī <pb ed="M" n="1.0012" /> honti,
```

```
Macchānaṃ dhīvarā yathā;
```

```
Guṇīnaṃ sajjanānañca,
```

```
Dujjanā niccaverino.
```

<p rend="hangnum">§3.</p>

```
Siriṃ <pb ed="M" n="1.0014" /> bhonto suposetha,
```

```
Siri mūlā hi sampadā;
```

```
Siriya idha jotanti,
```

```
Sirī sā sabbasiddhikā.
```

<p rend="hangnum">§4.</p>

```
Musā <pb ed="M" n="1.0020" /> tamokarā loke,
```

```
Saccaṃ mīditikārakaṃ;
```

```
Musātamena dukkhanti,
```

```
Saccābhāya sukhantive.
```

```
Suvijānaṃ <pb ed="M" n="1.0023" /> siṅgālānaṃ,
```

```
Sakuṇānañca vassitaṃ;
```

```
Manussavassitaṃ rāja,
```

```
Dubbijānataraṃ tato.
```

<p rend="hangnum">§5.</p>

```
Kappaggisadisā <pb ed="M" n="1.0025" /> issā,
```

```
Jhāpeti sabbasampadaṃ;
```

```
Muditā kappameghova,
```

```
Ropeti sabbasampadaṃ.
```

<p rend="hangnum">§6.</p>

```
Yathā <pb ed="M" n="1.0030" /> asanthirā thambhā,
```

```
Thusarāsimhi ussitā;
```

```
Tatheva kapicittānaṃ,
```

```
Kammantā cañcalaṅgatā.
```

```
Haliddirāgaṃ <pb ed="M" n="1.0034" /> kapicittaṃ;
```

```
Purisaṃ rāgavirāginaṃ,
```

```
Edisaṃ tāta māsevi;
```

```
Nimmanussampi ce siyā.
```

<p rend="hangnum">§7. [Ka]</p>

```
Pupphacumbi <pb ed="M" n="1.0035" /> cittapattī,
```

```
Sakavaṇṇena majjito;
```

```
Vikkamī pupphato pupphaṃ,
```

```
Nassāgāraṃ na saṅgamo.
```

[Kha]

```
Kippilikā dubbaṇṇāpi,
```

```
Samaggāca parakkamā;
```

```
Mā hotha pupphacumbīva,
```

```
Hotha vo pacikā yathā.
```

<p rend="hangnum">§1.</p>

```
Ye <pb ed="M" n="1.0040" /> maranti kīḷantā te,
```

```
Svānā aññoññamoditā;
```

```
Disvāna chaṭṭitaṃ bhattaṃ,
```

```
Sīghaverī vihiṃsare.
```

<p rend="hangnum">§2.</p>

```
Tathekepi <pb ed="M" n="1.0041" /> janā dāni,
```

```
Samaggā ññoññamoditā;
```

```
Dhanahetu vihiṃsanti,
```

```
Dhīratthu sīghaverikā.
```

<p rend="hangnum">§9.</p>

```
Vasante <pb ed="M" n="1.0045" /> hemante gimhe;
```

```
Neva tālā visesino;
```

```
Thiracittā janā santā;
```

```
Sukhadukkhesu niccalā.
```

<p rend="hangnum">§10.</p>

```
Yathā <pb ed="M" n="1.0050" /> pavaṭṭamānamhi,
```

```
Suṭṭhu tiṭṭhati geṇṭhuke;
```

```
Appavaṭṭe bhūmyaṃ seti,
```

```
Tatheva geṇṭhuko jano.
```

<p rend="hangnum">§11.</p>

```
Agghāpetuṃ <pb ed="M" n="1.0055" /> nasakkonti,
```

```
Kālañhi kālikā janā;
```

```
Vajirādiñca sakkonti,
```

```
Tena kālo anagghiko.
```

<p rend="hangnum">§12. [Ka]</p>

```
Asano <pb ed="M" n="1.0059" /> hi dīghaddhāno,
```

```
Sārasāro sugandhiko;
```

```
Niggandho tveva nissāro,
```

```
Dīghaddhānopi simbalī.
```

[Kha]

```
Tatheveke <pb ed="M" n="1.0060" /> janā loke,
```

```
Dīghaddhānā susārakā;
```

```
Nissārā keci pheggūva,
```

```
Dīghaddhānāpi goyathā.
```

<p rend="hangnum">§13.</p>

```
Upakāro <pb ed="M" n="1.0064" /> cāpakāro,
```

```
Yasmiṃ gacchati naṭṭhataṃ;
```

```
Pāsāṇahadayassassa,
```

```
Jīvatītyā bhidhāmudhā.
```

```
Pasādo nipphalo yassa,
```

```
Kopocāpi niratthako;
```

```
Na taṃ saṅgantu miccheyya,
```

```
Thīpumāva napuṃsakaṃ.
```

<p rend="hangnum">§14.</p>

```
Upacāro <pb ed="M" n="1.0069" /> hi kātabbo,
```

```
Na yāva sohadaṃ bhave;
```

```
Upacāro sumittamhi,
```

```
Māyā ca hoti koṭilaṃ.
```

<p rend="hangnum">§15.</p>

```
Kamena <pb ed="M" n="1.0075" /> aggato ucchu,
```

```
Raso sādutaro yathā;
```

```
Tatheva sumitto loke,
```

```
Dummitto pana nediso.
```

<p rend="hangnum">§16.</p>

```
Sokārāti <pb ed="M" n="1.0080" /> parittāṇaṃ,
```

```
Vissāsapītibhājanaṃ;
```

```
Ratanābhiratanaṃ icche,
```

```
Sumittaṃ akkharattayaṃ.
```

<p rend="hangnum">§17.</p>

```
Dampatīnaṃ <pb ed="M" n="1.0085" /> sumittānaṃ,
```

```
Mukhaṃ aññoññadappaṇaṃ,
```

```
Sukhe sukhaṃ dukkhe dukkhaṃ,
```

```
Paṭicchāyeva dappaṇe.
```

```
Kathaṃ <pb ed="M" n="1.0088" /> nu tāsaṃ hadayaṃ,
```

```
Sukharāvata itthiyo;
```

```
Yāsāmike dukkhitamhi,
```

```
Sukhamicchanti attano.
```

<p rend="hangnum">§18.</p>

```
Nivātañca <pb ed="M" n="1.0090" /> pure katvā,
```

```
Mānaṃ katvāna pacchato;
```

```
Sakatthaṃ dhāraye dhīro,
```

```
Atthabhañjo hi muḷhatā.
```

<p rend="hangnum">§19.</p>

```
Purecāraṃ <pb ed="M" n="1.0094" /> satiṃ katvā,
```

```
Saddhaṃ kareyya pacchato;
```

```
Turaṃ na saddahe dhīro,
```

```
Sīghasaddho hi mandako.
```

<p rend="hangnum">§20.</p>

```
Vane 0.0099 bahūni kaṭṭhāni;
```

```
Dullabhaṃ rattacandanaṃ;
```

```
Tathā janā bahū loke;
```

```
Pumā jañño sudullabho.
```

<p rend="hangnum">§21.</p>

```
Tiṇakaṭṭhapalāsehi<pb ed="M" n="1.0103" />;
```

```
Sukkhehi dayhate vanaṃ;
```

```
Etādīhi asārehi;
```

```
Loko janehi dayhate.
```

<p rend="hangnum">§22.</p>

```
Antovasse <pb ed="M" n="1.0107" /> timāsamhi,
```

```
Puññakammena moditā;
```

```
Sukhaṃ vasiṃsu porāṇā,
```

```
Buddhasāsanamāmakā.
```

<p rend="hangnum">§23.</p>

```
Migamadena <pb ed="M" n="1.0111" /> ekena,
```

```
Taṃ vanaṃ surabhigandhikaṃ;
```

```
Tathā janena taṃ raṭṭhaṃ,
```

```
Guṇinā hi sirīmatā.
```

```
Sarīraṃ <pb ed="M" n="1.0115" /> khaṇaviddhaṃsī,
```

```
Kappantaṭṭhāyino guṇā.
```

<p rend="hangnum">§24.</p>

```
Kharānaṃ <pb ed="M" n="1.0116" /> sīhabyagghānaṃ,
```

```
Saṅgamo no hisabbadā;
```

```
Tatheva byagghacittānaṃ,
```

```
Sajātikā khayonatā.
```

<p rend="hangnum">§25.</p>

```
Saka <pb ed="M" n="1.0121" /> sādhupi no sādhū,
```

```
Yo ceñña duṭṭhakārako;
```

```
Bahūnaṃ sādhū pāyena,
```

```
Sa ve sādhūti vuccate.
```

<p rend="hangnum">§26.</p>

```
Bahūdake <pb ed="M" n="1.0126" /> samuddepi,
```

```
Jalaṃ nattheva pātave;
```

```
Khuddake khatakūpamhi,
```

```
Sāduṃ atthi bahuṃ dakaṃ.
```

<p rend="hangnum">§27.</p>

```
Mā <pb ed="M" n="1.0130" /> sīghaṃ vivareyyātha,
```

```
Nindituñca pasaṃsituṃ;
```

```
Mukhañhi vo kathādvāraṃ,
```

```
Nirundheyyātha sabbadā.
```

<p rend="hangnum">§28.</p>

```
Mā <pb ed="M" n="1.0134" /> sīghaṃ vivareyyātha,
```

```
Cakkhuṃ vo dassituṃ piyaṃ;
```

```
Saṇikañhi piyalābhaṃ,
```

```
Dhanalābhaṃ turaṃ kare.
```

<p rend="hangnum">§29.</p>

```
Anārambho <pb ed="M" n="1.0138" /> hi kammānaṃ,
```

```
Paṭhamaṃ buddhilakkhaṇaṃ;
```

```
Niṭṭhaṅgataṃ āraddhassa,
```

```
Dutiyaṃ buddhilakkhaṇaṃ.
```

```
Asamekkhitakammantaṃ<pb ed="M" n="1.0140" />,
```

```
Turitābhinipātinaṃ;
```

```
Sāni kammāni tappenti,
```

```
Uṇhaṃ vajjhohaṭaṃ mukhe.
```

<p rend="hangnum">§30.</p>

```
Aphalāni <pb ed="M" n="1.0143" /> durantāni,
```

```
Janatā ninditāni ca;
```

```
Asakyāni ca kammāni,
```

```
Nārabhetha vicakkhaṇo.
```

<p rend="hangnum">§31.</p>

```
Ativirodhabhītānaṃ<pb ed="M" n="1.0147" />,
```

```
Saṅkitānaṃ pade pade;
```

```
Parappavādatāsānaṃ,
```

```
Dūrato yanti sampadā.
```

```
Saddamattaṃ <pb ed="M" n="1.0150" /> na bhetabbaṃ,
```

```
Loko saddassa gocaro;
```

```
Yo ca saddaparittāso,
```

```
Vane bhantamigo hi so.
```

<p rend="hangnum">§32.</p>

```
Dvinnaṃ <pb ed="M" n="1.0151" /> taṇḍulathūsānaṃ,
```

```
Viseso suṭṭhu khāyati;
```

```
Randhitopi siniddho no,
```

```
Thuso virasaphāruso;
```

```
Taṇḍulaṃ siniddhaṃ rasaṃ,
```

```
Evaṃ lokepi ñāyate.
```

<p rend="hangnum">§33.</p>

```
Eraṇḍaṃ <pb ed="M" n="1.0155" /> nissitā valli,
```

```
Ruhate kiṃ yathābalaṃ;
```

```
Mahāsālaṃ sunissāya,
```

```
Ruhate brahataṃ gatā.
```

<p rend="hangnum">§34.</p>

```
Mettā <pb ed="M" n="1.0160" /> hi sīmasambhedā,
```

```
Pakkhapāta vighātikā;
```

```
Pakkhapātena dukkhanti,
```

```
Nippakkho vasate sukhaṃ.
```

<p rend="hangnum">§35.</p>

```
Narā <pb ed="M" n="1.0164" /> paññā ca laṅkārā,
```

```
Yathāṭhāne niyujjare;
```

```
No hi cūḷāmaṇi pāde,
```

```
Pādukā ca siropari.
```

```
Ukkuṭṭhe <pb ed="M" n="1.0167" /> sūra micchanti;
```

```
Mantīsu akutūhalaṃ;
```

```
Viyañca annapānamhi;
```

```
Atthe jāte ca paṇḍitaṃ.
```

<p rend="hangnum">§36.</p>

```
Pamādo <pb ed="M" n="1.0169" /> hi tamo loke,
```

```
Kālo coro bhayānako;
```

```
Kāyagehaṃ bahuchiddaṃ,
```

```
Kālacorassa coritaṃ.
```

<p rend="hangnum">§37.</p>

```
Cañcalo <pb ed="M" n="1.0173" /> kāladāso hi,
```

```
Dhītimā kālaissaro;
```

```
Kālissaro raṭṭhissaraṃ,
```

```
Ativattati sabbaso.
```

<p rend="hangnum">§38.</p>

```
Viluppanti <pb ed="M" n="1.0017" />8 dhanaṃ eke,
```

```
Kālameke anekkhakā;
```

```
Tesu kālavilopāva,
```

```
Bhayānakā tikakkhaḷā.
```

<p rend="hangnum">§39.</p>

```
Raññā <pb ed="M" n="1.0182" /> raṭṭhahitaṃ kattā,
```

```
Rañño hitaṃ janehi ve;
```

```
Desso attahitaṃ dassī,
```

```
Gārayho kinnu kārako.
```

```
Attadatthaṃ <pb ed="M" n="1.0189" /> paratthena;
```

```
Bahunāpi na hāpaye.
```

<p rend="hangnum">§40.</p>

```
Yassa upakāro dinno,
```

```
Upakāraṃ dade puna;
```

```
Tato pakāraṃ niccheyya,
```

```
Kataññū dullabho idha.
```

```
Saccaṃ <pb ed="M" n="1.0190" /> kireva māhaṃsu,
```

```
Narā ekacciyā idha;
```

```
Kaṭṭhaṃ niplavitaṃ seyyo,
```

```
Natveve kacciyo naro.
```

<p rend="hangnum">§41.</p>

```
Kāruko <pb ed="M" n="1.0191" /> sakapaññāya,
```

```
Mahagghaṃ dārukaṃ kare;
```

```
Tathā janopi attānaṃ,
```

```
Mahaggho lokamānito.
```

<p rend="hangnum">§42.</p>

```
Appaggho <pb ed="M" n="1.0196" /> hi ayo hemaṃ,
```

```
Mahagghaṃ chindate yathā;
```

```
Nigguṇo saguṇaṃ loke,
```

```
Alakkhīca siriṃ tathā.
```

#### Sūrassatīnīti

#### Dutiyo bhāgo

<p rend="hangnum">§1.</p>

```
Dhanassa <pb ed="M" n="2.0001" /> dubbidhaṃ kiccaṃ,
```

```
Pāpeti uṇṇataṃ dhaniṃ;
```

```
Adhaniṃ oṇataṃ loke,
```

```
Sañcine tena taṃ dhanaṃ.
```

<p rend="hangnum">§2.</p>

```
Vaṭṭate <pb ed="M" n="2.0006" /> satataṃ sīghaṃ,
```

```
Kālacakkaṃ avāritaṃ;
```

```
Tena ghaṭī dinaṃ māso,
```

```
Vasso bhavatya cīrato.
```

<p rend="hangnum">§3.</p>

```
Sattunā <pb ed="M" n="2.0011" /> na hi sandheyya,
```

```
Ekadā so bhayaṃ karo;
```

```
Sutattamapi pānīyaṃ,
```

```
Samayate nu pāvakaṃ.
```

<p rend="hangnum">§4.</p>

```
Vijahaṃ <pb ed="M" n="2.0016" /> pakatiṃ yo hi,
```

```
Vikatiṃ puna gacchati;
```

```
Sabhāvena ākārena,
```

```
Vippallāsaṃ sa gacchati;
```

```
Saṃsumāra gatā godhā,
```

```
Yathā thī pumavesikā.
```

<p rend="hangnum">§5.</p>

```
Pakkhaṃ <pb ed="M" n="2.0020" /> laddhāna uḍḍenti,
```

```
Upacikā hi vammikā;
```

```
Nikkhantā maraṇaṃ yanti,
```

```
Uppatā nippataṃ gatā.
```

<p rend="hangnum">§6.</p>

```
Sabbaṃpiyassa <pb ed="M" n="2.0023" /> dajjeyya,
```

```
Nissesaṃ piyamānasaṃ;
```

```
Saddhācittaṃ tu no viññū,
```

```
Saddhāyiko pakkhalito.
```

<p rend="hangnum">§7.</p>

```
Sakkoti <pb ed="M" n="2.0027" /> laṅghituṃ byāmaṃ,
```

```
Mahussāhena yo hi so;
```

```
Tadaḍḍhaṃ anussāhena,
```

```
Nossāho tesu thomito;
```

```
Mahussāho dukkho loke,
```

```
Anussāho sadā sukho.
```

<p rend="hangnum">§8.</p>

```
Dukkhamaṃ <pb ed="M" n="2.0032" /> akkhamanto yo,
```

```
Piṭṭhikārīca dukkaraṃ,
```

```
Kadā labheyya so loke,
```

```
Sukhamaṃ sukaraṃ mudhā;
```

```
Paccakkhañhi so kareyya,
```

```
Dukkhamañcāpi dukkaraṃ.
```

<p rend="hangnum">§9.</p>

```
Anaggho <pb ed="M" n="2.0036" /> manusso loke,
```

```
Tosanāposanādinā;
```

```
Tena so mahagghaṃ kammaṃ,
```

```
Kare lokahitāyutaṃ.
```

<p rend="hangnum">§10.</p>

```
Vātena <pb ed="M" n="2.0041" /> nappabhijjanti,
```

```
Ninnā veḷū kasā naḷā;
```

```
Yathāvātaṃ nagacchanti,
```

```
Tathā care jane kadā.
```

<p rend="hangnum">§11.</p>

```
Purato <pb ed="M" n="2.0044" /> ca pacchato ce,
```

```
Nissayo natthi passato;
```

```
Adhikaṃ vīriyaṃ hoti,
```

```
Attanātho tadā bhave.
```

<p rend="hangnum">§12.</p>

```
Khaṇaṃ <pb ed="M" n="2.0048" /> ākhubilaṃ sīho,
```

```
Pāsāṇasakalākulaṃ;
```

```
Pappoti nakhabhaṅgaṃvā,
```

```
Phalaṃvā mūsiko bhave.
```

<p rend="hangnum">§13.</p>

```
Maggamuḷhā <pb ed="M" n="2.0052" /> janā andhā,
```

```
Amaggā maggasaññino;
```

```
Tatheva duppaññā muḷhā,
```

```
Tathatthaṃ nāva bujjhare.
```

<p rend="hangnum">§14.</p>

```
Piyarūpaṃ <pb ed="M" n="2.0056" /> vīrarūpaṃ,
```

```
Duvidhā rūpasampadā,
```

```
Nāriṃ icche piyarūpiṃ,
```

```
Purisaṃ vīrarūpakaṃ.
```

<p rend="hangnum">§15.</p>

```
Pajjalanti <pb ed="M" n="2.0060" /> hi khajjotā,
```

```
Pakkhacālanakammunā;
```

```
Kusitā supitā nete,
```

```
Tathā janāpi kammikā.
```

<p rend="hangnum">§16.</p>

```
Kummasaṅkocamopamya<pb ed="M" n="2.0065" />,
```

```
Niggahamapi saṃkhame;
```

```
Pattakāle tu nītiñño,
```

```
Kaṇhasappova uṭṭhahe.
```

<p rend="hangnum">§17.</p>

```
Bhakkhasesaṃ <pb ed="M" n="2.0069" /> nakhādanti,
```

```
Sīhā unnatacetasā;
```

```
Paraṃpi napaṇāmenti,
```

```
Vuddhikāmā tathā care.
```

<p rend="hangnum">§18.</p>

```
Na <pb ed="M" n="2.0072" />va vasso samuppanno,
```

```
Khīṇo purāṇahāyano;
```

```
Navavasse navā mettā,
```

```
Bhāvitabbā hitesinā.
```

<p rend="hangnum">§19.</p>

```
Santāpayanti <pb ed="M" n="2.0076" /> kamayāpyabhujaṃ na rogā,
```

```
Dummantinaṃ kamupayanti na nītidosā;
```

```
Kaṃ srī na mānayati kaṃ na ca hanti maccu,
```

```
Kaṃ thīkatā na visayā paripīḷayanti.
```

(Vasantatilakāgāthā.)

<p rend="hangnum">§20.</p>

```
(Ka) byāmamattena <pb ed="M" n="2.0081" /> daṇḍena,
```

```
Yolumbya udakaṃ mine;
```

```
Agambhīraṃ gambhīraṃvā,
```

```
Agādhe maññi gambhīraṃ.
```

(Kha)

```
Tathā mando saññāṇena,
```

```
Agādhe maññi paṇḍitaṃ;
```

```
Samāsamaṃ na jānāti,
```

```
Bahvappaṃ tikkhamandataṃ.
```

<p rend="hangnum">§21.</p>

```
Duṭṭhakamme <pb ed="M" n="2.0086" /> saṅgamanti,
```

```
Chekakamme ca no idha;
```

```
Maccuṃ vahanti sīsena,
```

```
Te muḷhā muḷhasaṅgamā.
```

<p rend="hangnum">§22.</p>

```
Duvidho <pb ed="M" n="2.0091" /> saṅgamo loke,
```

```
Ujuko kuṭilo bhave;
```

```
Ujukova pasaṃseyyo,
```

```
Nohyañño sājasaṅgamo.
```

Te <pb ed="M" n="2.0093" /> iminā upāyena samaggā sammodamānā mahā bhittipiṭṭhikāya vasanti. (Mahosadhajātaka aṭṭhakathā)

<p rend="hangnum">§23.</p>

```
Yūthikā <pb ed="M" n="2.0095" /> pupphate nohi,
```

```
Siñcitāpi punappunaṃ;
```

```
Pupphate sampatte kāle,
```

```
Evaṃ dhāretha vīriyaṃ.
```

<p rend="hangnum">§24.</p>

```
Dhanuccayo <pb ed="M" n="2.0101" /> dhanakkhepo,
```

```
Duvidhā hi dhanākati;
```

```
Dhanuccaye nayo atthi,
```

```
Dhanakkhepamhi no idha.
```

<p rend="hangnum">§25.</p>

```
Amātā <pb ed="M" n="2.0105" /> pitarasaṃ vaḍḍhaṃ,
```

```
Jūtakārañca cañcalaṃ;
```

```
Nālapeyya visesaññū,
```

```
Yadicche siddhi mattano.
```

```
Haliddirāgaṃ <pb ed="M" n="2.0109" /> kapicittaṃ,
```

```
Purisaṃ rāgavirāginaṃ;
```

```
Edisaṃ tāta māsevi,
```

```
Nimmanussaṃpi ce siyā.
```

<p rend="hangnum">§26.</p>

```
Guṇā guṇaññūsu guṇā bhavanti,
```

```
Te nigguṇaṃ patvā bhavanti dosā;
```

```
Āsādyatoyā pabhavanti najjo,
```

```
Samudramāsajja bhavantyapeyyā.
```

(Upajātigāthā)

<p rend="hangnum">§27.</p>

```
Silārūpaṃ <pb ed="M" n="2.0113" /> nimminanti,
```

```
Koṭṭetvāna punappunaṃ;
```

```
Koṭṭakova tathā bālā,
```

```
Sādhuṃ ovajja nimmitā.
```

### Cāṇakyanītilā gāthā

```
Lālane <pb ed="M" n="2.0116" /> bahavo dosā,
```

```
Tāḷane bahavo guṇā;
```

```
Tasmā puttañca sissañca,
```

```
Tāḷaye na ca lālaye.
```

<p rend="hangnum">§28.</p>

```
Atītassa <pb ed="M" n="2.0117" /> hi mittassa,
```

```
Yo ce dosaṃ pakāsaye;
```

```
So have paccuppannassa,
```

```
Dosaṃ bhāseti ñāyati.
```

<p rend="hangnum">§29.</p>

```
Latāviya <pb ed="M" n="2.0121" /> sevakā te,
```

```
Ye nissayaṃ palambare;
```

```
Nissayassa vināsena,
```

```
Bhūmyaṃ senti anāthakā.
```

<p rend="hangnum">§30.</p>

```
Dosasiṅgehi <pb ed="M" n="2.0125" /> vijjhanto,
```

```
Mānakhūrehi akkamaṃ;
```

```
Bhayaṃ karoti lokamhi,
```

```
Gova bālo vihiṃsako.
```

<p rend="hangnum">§31.</p>

```
Ādo <pb ed="M" n="2.0128" /> upari lokoyaṃ,
```

```
Ujulekhāya tiṭṭhati;
```

```
Musāvātehi taṃlokaṃ,
```

```
Nipātesi anajjavaṃ.
```

<p rend="hangnum">§32.</p>

```
Sughaṭaṃ <pb ed="M" n="2.0132" /> kumbhakārena,
```

```
Nāraho paribhuñjituṃ;
```

```
Tathūpamāya vekkheyya,
```

```
Sakammaparakammani.
```

<p rend="hangnum">§33.</p>

```
Anantaraṃsī <pb ed="M" n="2.0136" /> sūropi,
```

```
Nasakkoti ghanaṃ tamaṃ;
```

```
Vijjhituṃ raṃsiyā loke,
```

```
Tathā madanamohitā;
```

```
Nasakkonti madaṃ bhetvā,
```

```
Paññābhāya pabhāsituṃ.
```

<p rend="hangnum">§34.</p>

```
Khedaveraṃ <pb ed="M" n="2.0139" /> daliddamhi,
```

```
Bhogimhi rogupaddavaṃ;
```

```
Dessaverañca āṇimhi,
```

```
Passe lokassa veritaṃ.
```

<p rend="hangnum">§35.</p>

```
Saṃladdhena <pb ed="M" n="2.0144" /> subhogena,
```

```
Jīvaṃ suddhaṃ kare nijaṃ;
```

```
Seṭṭho so tena jīvena,
```

```
Jeguccho malajīviko.
```

<p rend="hangnum">§36.</p>

```
Vajira <pb ed="M" n="2.0148" /> puppharāgānaṃ,
```

```
Visesaṃ yo nabujjhati;
```

```
Kathañhi so vikkīṇeyya,
```

```
Kīṇeyya vā yathātathaṃ.
```

<p rend="hangnum">§37.</p>

```
Kippīli <pb ed="M" n="2.0152" /> kopi cintetvā,
```

```
Pabbataṃ bhettu mussahaṃ;
```

```
Abalā tanumajjhattā,
```

```
Cintā hasyāva sā mudhā.
```

<p rend="hangnum">§38.</p>

```
Jātamattaṃ <pb ed="M" n="2.0155" /> na yo sattuṃ,
```

```
Rogañcūpasamaṃ naye;
```

```
Mahābalopi teneva,
```

```
Vuddhiṃpatvā sa haññate.
```

<p rend="hangnum">§39.</p>

```
Sajīvamaṃsabhakkhehi<pb ed="M" n="2.0159" />,
```

```
Sadāṭhīhi mukhehi bho;
```

```
Biḷārabyagghasīhānaṃ<pb ed="M" n="2.0160" />,
```

```
Nihīnāni anekadhā;
```

```
Tikkhāni kharavādāni,
```

```
Manussānaṃ mukhāni ve.
```

<p rend="hangnum">§40.</p>

```
Viluppantā <pb ed="M" n="2.0163" /> vidhāvanti,
```

```
Sajīvavuttikammunā;
```

```
Janā tena vihaññanti,
```

```
Caranti dhammavemukhā.
```

<p rend="hangnum">§41.</p>

```
Sulabhaṃ <pb ed="M" n="2.0167" /> lokiyaṃ loke,
```

```
Sāsanīyaṃva dullabhaṃ;
```

```
Dullabhaṃ taṃ vamaññanto,
```

```
Eso bālatamo bhave.
```

<p rend="hangnum">§42.</p>

```
Yo <pb ed="M" n="2.0172" /> patittha agyāvāṭaṃ,
```

```
Mohā taṃ upakārituṃ;
```

```
Aññorohi tadā vāṭaṃ,
```

```
Dutīyo muḷhamuḷhako.
```

<p rend="hangnum">§43.</p>

```
Byaggho <pb ed="M" n="2.0176" /> āvudhaviddho hi,
```

```
Akā duṭṭhāni ninnadaṃ;
```

```
Tatheva sādhusatthena,
```

```
Viddho bālo pakuppito.
```

<p rend="hangnum">§44.</p>

```
Pivanti <pb ed="M" n="2.0180" /> lohitaṃ ḍaṃsā,
```

```
Anto tuṇḍena makkhikā;
```

```
Bahiddhā parivārenti,
```

```
Jano tena ḍaṃsāyaye.
```

<p rend="hangnum">§45.</p>

```
Adhanassa <pb ed="M" n="2.0184" /> khaṇo appo,
```

```
Saddhammo appakālino;
```

```
Appako tena yuñjeyyuṃ,
```

```
Khaṇaṃ bahuṃ labhetave.
```
