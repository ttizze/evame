Namo tassa bhagavato arahato sammāsambuddhassa

## Mahārahanīti

### Paṇḍitakathā

<p rend="hangnum">§1.</p>

```
Mahāraharahaṃ <pb ed="M" n="0.0001" /> sakya,
```

```
Muniṃ nīvaraṇā taṇhā;
```

```
Muttaṃ muttaṃ sudassanaṃ,
```

```
Vande bodhivaraṃ varaṃ.
```

<p rend="hangnum">§2.</p>

```
Muninā <pb ed="M" n="0.0002" /> munināgena,
```

```
Duṭṭhapabbajjitā jitā;
```

```
Yathā yathāasaddhamma-
```

```
Puraṇā puraṇādayo.
```

<p rend="hangnum">§3.</p>

```
Tathā tathāgatovādā,
```

```
Nugate lokanītiyaṃ;
```

```
Katayogena vidūnā,
```

```
Jeyyovānattha kārino.
```

<p rend="hangnum">§4.</p>

```
Nitīdha <pb ed="M" n="0.0003" /> jantunaṃ sāro,
```

```
Mittācariyāca pītarā;
```

```
Nītimā subuddhi byatto,
```

```
Sutavā atthadassimā.
```

<p rend="hangnum">§5.</p>

```
Kaviheraññakā katvā,
```

```
Suttattaṃ satthakañcanaṃ;
```

```
Gajjapajjādyālaṅkāraṃ,
```

```
Karontīdha manorammaṃ.
```

<p rend="hangnum">§6.</p>

```
Vutyaṃ <pb ed="M" n="0.0004" /> visadañāṇassa,
```

```
Ñāto atthotarassa na;
```

```
Surappabhāya ādāso,
```

```
Chāyaṃ disse na mākare.
```

<p rend="hangnum">§7.</p>

```
Mahātejopi tejoyaṃ,
```

```
Mattikaṃ namudukaṃkaro;
```

```
Āpo āpeti mudukaṃ,
```

```
Sādhuvācāca kakkhaḷaṃ.
```

<p rend="hangnum">§8.</p>

```
Mudunāva <pb ed="M" n="0.0005" /> ripuṃ jeti,
```

```
Mudunā jeti dāruṇaṃ;
```

```
Nosiddhaṃ mudunā kiñci,
```

```
Yatvato mudunā jaye.
```

<p rend="hangnum">§9.</p>

```
Candanaṃ sītalaṃ loke,
```

```
Tato candaṃva sītalaṃ;
```

```
Candanacandasītamhā,
```

```
Vākyaṃ sādhusubhāsitaṃ.
```

<p rend="hangnum">§10.</p>

```
Pattakalloditaṃ <pb ed="M" n="0.0006" /> appaṃ,
```

```
Vākyaṃ subhāsitaṃ bhave;
```

```
Khudditassa kadannaṃpi,
```

```
Suttaṃ sāduraso siyā.
```

<p rend="hangnum">§11.</p>

```
Satthakāpi bahūvācā,
```

```
Nādarā bahubhāṇino;
```

```
Sopakāramudāsīnaṃ,
```

```
Nanudiṭṭhaṃ nadījalaṃ.
```

<p rend="hangnum">§12.</p>

```
Saṃsāravisarukkhassa<pb ed="M" n="0.0007" />,
```

```
Dvayamevāmataṃphalaṃ;
```

```
Subhāsitassasārādo,
```

```
Sādhūhirasamāgamo.
```

<p rend="hangnum">§13.</p>

```
Pāsāṇachattaṃ garukaṃ,
```

```
Tato devānacikkhanā;
```

```
Tato vuḍḍhānamovādo,
```

```
Tato buddhassa sāsanaṃ;
```

<p rend="hangnum">§14.</p>

```
Tulaṃ <pb ed="M" n="0.0008" /> sallahukaṃ loke,
```

```
Tato capalajātiko;
```

```
Tatonovādiko tato,
```

```
Yati dhammepamādako.
```

<p rend="hangnum">§15.</p>

```
Aha gacchati hāyantī,
```

```
Sattānamidha jīvitaṃ;
```

```
Tasmāhi māpamattatvaṃ,
```

```
Gacchantu jinasāsane.
```

<p rend="hangnum">§16.</p>

```
Paṇḍitassa pasaṃsāya,
```

```
Daṇḍobālena dīyate;
```

```
Paṇḍito paṇḍiteneva,
```

```
Vaṇṇitova suvaṇṇito.
```

<p rend="hangnum">§17.</p>

```
Satesu <pb ed="M" n="0.0009" /> jāyate sūro,
```

```
Sahassesuca paṇḍito;
```

```
Vuttā satasahassesu,
```

```
Dātā bhavativā navā.
```

<p rend="hangnum">§18.</p>

```
Bhūpattaṃca paṇḍitattañca,
```

```
Nevatulyaṃ kadācipi;
```

```
Sadesepūjito rājā,
```

```
Buddho sabbatthapūjito.
```

<p rend="hangnum">§19.</p>

```
Kvātibhāro <pb ed="M" n="0.0010" /> samatthānaṃ,
```

```
Kiṃdūro byavahārinaṃ;
```

```
Kovideso savijjānaṃ,
```

```
Koparo piyavādinaṃ.
```

<p rend="hangnum">§20.</p>

```
Nanu te yevasantā no,
```

```
Sāgarā nakulācalā;
```

```
Appampi mariyādaṃ ye,
```

```
Saṃvaṭṭevi jahantino.
```

<p rend="hangnum">§21.</p>

```
Palayetītamariyādā<pb ed="M" n="0.0011" />,
```

```
Bhavantikira sāgarā;
```

```
Mariyādātikaṃ sādhu,
```

```
Naicchanti palayepi.
```

<p rend="hangnum">§22.</p>

```
Sataṃ dīghāyukaṃ sabba,
```

```
Sattānaṃ sukhakāraṇaṃ;
```

```
Asataṃpana sabbesaṃ,
```

```
Dukkhahetu nasaṃsayo.
```

<p rend="hangnum">§23.</p>

```
Pāmokkhe <pb ed="M" n="0.0012" /> sujane sante,
```

```
Sabbepi sujanā janā;
```

```
Jātekasmiṃsāragandhe,
```

```
Sabbe gandhamayā dumā.
```

<p rend="hangnum">§24.</p>

```
Attanā yadi ekena,
```

```
Vinatena mahājanā;
```

```
Vinayaṃ yanti sabbepi,
```

```
Ko taṃ nāseyya paṇḍito.
```

<p rend="hangnum">§25.</p>

```
Sarīrassa <pb ed="M" n="0.0013" /> guṇānañca,
```

```
Dūramaccanta mantaraṃ;
```

```
Sarīraṃ khaṇaviddhaṃsi,
```

```
Kappantiṭṭhāyino guṇā.
```

<p rend="hangnum">§26.</p>

```
Yadi niccamaniccena,
```

```
Nimalaṃ malavāhinā;
```

```
Yo so kāyena labhetha,
```

```
Kiṃnaladdhaṃ bhave nukiṃ.
```

<p rend="hangnum">§27.</p>

```
Dhammatthakāmamokkhānaṃ,
```

```
Pāṇaṃ saṃsiddhikāraṇaṃ;
```

```
Tannighātā kinnahataṃ,
```

```
Rakkhanā kinnarakkhitaṃ.
```

<p rend="hangnum">§28.</p>

```
Attā <pb ed="M" n="0.0014" /> bandhu manussassa,
```

```
Ripu attāva jantunaṃ;
```

```
Attāva niyato ñāti,
```

```
Attāva niyato ripu.
```

<p rend="hangnum">§29.</p>

```
Attanoparicāgena,
```

```
Yaṃsitamanurakkhanaṃ;
```

```
Karonti sajjanāyeva,
```

```
Na taṃ nītimatā mataṃ.
```

<p rend="hangnum">§30.</p>

```
Tiṇāni <pb ed="M" n="0.0015" /> bhūmirudakaṃ,
```

```
Catutthī vākyasuṭṭhutā;
```

```
Etāni hi sataṃgehe,
```

```
Nochindante kadācipi.
```

<p rend="hangnum">§31.</p>

```
Ambuṃ pivantino najjo,
```

```
Rukkho khādatino phalaṃ;
```

```
Megho kvacipi no sassaṃ,
```

```
Paratthāya sataṃdhanaṃ.
```

<p rend="hangnum">§32.</p>

```
Sataṃ pharusavācāhi,
```

```
Nayāti vikatiṃ mano;
```

```
Tiṇukkāhi nasakkāva,
```

```
Tāpetuṃ sāgare jalaṃ.
```

<p rend="hangnum">§33.</p>

```
Sampatyaṃ <pb ed="M" n="0.0016" /> mahattaṃceto,
```

```
Bhavatyuppalakomalaṃ;
```

```
Vippatyañca mahāsele,
```

```
Silāsaṅghādakakkaso.
```

<p rend="hangnum">§34.</p>

```
Atthaṃ mahantamāpajja,
```

```
Vijjaṃ sampattimevaca;
```

```
Careyyāmānathaddhoyo,
```

```
Paṇḍito so pavuccati.
```

<p rend="hangnum">§35.</p>

```
Nālabbhamabhipatthenti<pb ed="M" n="0.0017" />,
```

```
Naṭṭhampi nacasocare;
```

```
Vippatyañca namuyhanti,
```

```
Yenarā teva paṇḍito.
```

<p rend="hangnum">§36.</p>

```
Gaṇṭhiṭṭhāne ekapade,
```

```
Nātimaññeyya paṇḍito;
```

```
Kiṃ akko veḷupabbhāro,
```

```
Timahādīpabhānudo.
```

<p rend="hangnum">§37.</p>

```
Guṇadosesumekena,
```

```
Natthi koci vivajjito;
```

```
Sukhumālassa padumassa,
```

```
Naḷā bhavati kakkasā.
```

<p rend="hangnum">§38.</p>

```
Sumahantāni <pb ed="M" n="0.0018" /> satthāni,
```

```
Dhārayanto bahussutā;
```

```
Chettāro saṃsayānantu,
```

```
Kilante lobhamohatā.
```

<p rend="hangnum">§39.</p>

```
Dosampi saguṇe disvā,
```

```
Guṇavādī vadantino;
```

```
Na loko vijjamānampi,
```

```
Cande passati lañchanaṃ.
```

<p rend="hangnum">§40.</p>

```
Nipuṇe <pb ed="M" n="0.0019" /> sutameseyya,
```

```
Vicinitvā sutatthiko;
```

```
Bhattaṃ hukkhaliyaṃ pakkaṃ,
```

```
Bhājanaṃpi tathā bhave.
```

<p rend="hangnum">§41.</p>

```
Guṇā kubbanti dūtattaṃ,
```

```
Dūrepi vasataṃ sataṃ;
```

```
Ketake gandha ghāsāya,
```

```
Gacchanti bhamarā sayaṃ.
```

<p rend="hangnum">§42.</p>

```
Paṇḍito sutasampanno,
```

```
Yatthaatthīti cesuto;
```

```
Mahussāhena taṃṭhānaṃ,
```

```
Gantabbaṃ sutaresinā.
```

<p rend="hangnum">§43.</p>

```
Sabbasutaṃ <pb ed="M" n="0.0020" /> madhīyetha,
```

```
Hīnamukkaṭṭha majjhimaṃ;
```

```
Sabbassaatthaṃ jāneyya,
```

```
Naca sabbaṃ payojaye;
```

```
Hoti tādisakokālo,
```

```
Yattha atthāvahaṃ sutaṃ.
```

<p rend="hangnum">§44.</p>

```
Ṭhito cirattanaṃ nīre,
```

```
Sakkharo nantaraṃsuto;
```

```
Dabbho nīrantike jāto,
```

```
Sabbakālantaraṃsuto.
```

<p rend="hangnum">§45.</p>

```
Vasuṃ <pb ed="M" n="0.0021" /> gaṇhanti dūraṭṭhā,
```

```
Pabbate ratanocite;
```

```
Na milakkhā samīpaṭṭhā,
```

```
Evaṃ bālā bahussute.
```

<p rend="hangnum">§46.</p>

```
Hiraññena migānaṃva,
```

```
Susīlaṃpi asīlino;
```

```
Adhammikassa dhammena,
```

```
Bālānaṃpi sutena kiṃ.
```

<p rend="hangnum">§47.</p>

```
Sutena <pb ed="M" n="0.0022" /> hadayaṭṭhena,
```

```
Khalo nevasusīlavā;
```

```
Madhunā koṭaraṭṭhena,
```

```
Nimbo kiṃ madhurāyate.
```

<p rend="hangnum">§48.</p>

```
Sakiṃpi viññu dhīrena,
```

```
Karoti sahasaṅgamaṃ;
```

```
Attatthañca paratthañca,
```

```
Nibbānantaṃ sukhaṃ labhe.
```

<p rend="hangnum">§49.</p>

```
Haṃso majjhe nakākānaṃ,
```

```
Sīho gunnaṃ nasobhati;
```

```
Gadrabhānaṃ turaṅgono,
```

```
Bālānañca napaṇḍito.
```

<p rend="hangnum">§50.</p>

```
Ākiṇṇopi <pb ed="M" n="0.0023" /> asabbhīva,
```

```
Asaṃsaṭṭhova bhaddako;
```

```
Bahunā sannajātena,
```

```
Gacche nummattakenidha.
```

<p rend="hangnum">§51.</p>

```
Nadītire khatekūpe,
```

```
Araṇītālavaṇṭake;
```

```
Navade āpādi natthīti,
```

```
Mukheca vacanaṃ tathā.
```

<p rend="hangnum">§52.</p>

```
Sutasanniccayā <pb ed="M" n="0.0024" /> dhīrā,
```

```
Tuṇhibhūtā apucchitā;
```

```
Puṇṇā subhāsitenāpi,
```

```
Ghaṇḍādyaghaṭitāyathā.
```

<p rend="hangnum">§53.</p>

```
Apuṭṭho paṇḍito bherī,
```

```
Pajjunno hoti pucchito;
```

```
Bālo puṭṭho apuṭṭhoca,
```

```
Bahuṃ vikattate sadā.
```

<p rend="hangnum">§54.</p>

```
Sampannaguṇā laṅkāro,
```

```
Sabbasatta hitāvaho;
```

```
Nacareyya parattatthaṃ,
```

```
Kuto so paṇḍito bhave.
```

<p rend="hangnum">§55.</p>

```
Saparatthaṃ <pb ed="M" n="0.0025" /> care dhīro,
```

```
Asakkonto sakaṃ care;
```

```
Tathāpica asakkonto,
```

```
Pāpāttānaṃ viyojaye.
```

<p rend="hangnum">§56.</p>

```
Bālecummattake bhūpe,
```

```
Gurumātāpitūsvapi;
```

```
Nadosaṃ kariyā pañño,
```

```
Saṅgheca jeṭṭhabhātari.
```

<p rend="hangnum">§57.</p>

```
Atthanāsaṃ <pb ed="M" n="0.0026" /> manotāpaṃ,
```

```
Ghareduccaritānica;
```

```
Vañcanaṃ avamānañca,
```

```
Matimā napakāsaye.
```

<p rend="hangnum">§58.</p>

```
Paradānaṃ janettīva,
```

```
Leṭṭuva paradabbakaṃ;
```

```
Attāva sabbabhūtāni,
```

```
Yo passati so passati.
```

<p rend="hangnum">§59.</p>

```
Parūpavāde padhiro,
```

```
Paravajjesvalocano;
```

```
Paṅgulo aññanārīsu,
```

```
Dussakappesvacetano.
```

<p rend="hangnum">§60.</p>

```
Sabbaṃ suṇāti sotena,
```

```
Sabbaṃ passati cakkhunā;
```

```
Nacadiṭṭhaṃ sutaṃ dhīro,
```

```
Sabbaṃ uccitumarahati.
```

<p rend="hangnum">§61.</p>

```
Cakkhumassa yathāandho,
```

```
Sotavā padhiroyathā;
```

```
Paññāvāssa yathāmūgo,
```

```
Balavā dubbaloriva;
```

```
Atha atthesamuppanne,
```

```
Sayetha matasāyitaṃ.
```

<p rend="hangnum">§62.</p>

```
Pāpamitte <pb ed="M" n="0.0028" /> vivajjetvā,
```

```
Bhajeyyu ttamapuggalaṃ;
```

```
Ovādecassa tiṭṭheyya,
```

```
Patthento acalaṃsukhaṃ.
```

<p rend="hangnum">§63.</p>

```
Sususā sutavaḍḍhanaṃ,
```

```
Sutaṃ paññāyavaḍḍhanaṃ;
```

```
Paññāya atthaṃ jānāti,
```

```
Ñāto attho sukhāvaho.
```

<p rend="hangnum">§64.</p>

```
Pāmojja <pb ed="M" n="0.0029" /> karaṇaṃ ṭhānaṃ,
```

```
Pasaṃsāvahanaṃsukhaṃ;
```

```
Phalānisaṃso bhāveti,
```

```
Vahanto porissaṃdhuraṃ.
```

<p rend="hangnum">§65.</p>

```
Atisītaṃ atiuṇhaṃ,
```

```
Atisāya midaṃahu;
```

```
Iti visaṭṭha kammante,
```

```
Khaṇā accanti māṇave.
```

<p rend="hangnum">§66.</p>

```
Yoca <pb ed="M" n="0.0030" /> sītañca uṇhañca,
```

```
Tiṇātiyo namaññati;
```

```
Karaṃ purisa kiccāni,
```

```
So sukhā navihāyati.
```

<p rend="hangnum">§67.</p>

```
Yasalābhaṃ jigīsantaṃ,
```

```
Naraṃ vajjenti dūrato;
```

```
Apatthetvāna te tasmā,
```

```
Taṃmaggaṃ maggaye budho.
```

<p rend="hangnum">§68.</p>

```
Desamosajja gacchanti,
```

```
Sīhā sappurisā gajā;
```

```
Tattheva nidhanaṃ yanti,
```

```
Kākā kāpurisā migā.
```

<p rend="hangnum">§69.</p>

```
Yasmiṃdese <pb ed="M" n="0.0031" /> nasammāro,
```

```
Napiti nacabandhavā;
```

```
Nacavijjāgamo koci,
```

```
Natattha vasatī vasse.
```

<p rend="hangnum">§70.</p>

```
Dhanavā gaṇako rājā,
```

```
Nadī vejjā imejanā;
```

```
Yattha pañca navijjante,
```

```
Na tatthavasatī vase.
```

<p rend="hangnum">§71.</p>

```
Asanaṃ <pb ed="M" n="0.0032" /> bhayamantānaṃ,
```

```
Maccānaṃ maraṇaṃ bhayaṃ;
```

```
Uttamānantusabbesaṃ,
```

```
Avamānaṃ paraṃ bhayaṃ.
```

<p rend="hangnum">§72.</p>

```
Amānanā yattha siyā,
```

```
Santānaṃ avamānanā;
```

```
Hīnasamānanāvāpi,
```

```
Na tatthavasati vase.
```

<p rend="hangnum">§73.</p>

```
Yatthālasoca dakkhoca,
```

```
Sūro bhīruca pūjito;
```

```
Na santā tattha vassanti,
```

```
Avisesakarena ko.
```

<p rend="hangnum">§74.</p>

```
Dukkho <pb ed="M" n="0.0033" /> nivāso sambādhe,
```

```
Ṭhāne asucisaṅkaṭe;
```

```
Tato rimhipiyānante,
```

```
Tatoca akataññunaṃ.
```

<p rend="hangnum">§75.</p>

```
Siṅgīnaṃ pañcahatthena,
```

```
Satena vājinaṃ caje;
```

```
Hatthīnantu sahassena,
```

```
Desacāgena dujjane.
```

<p rend="hangnum">§76.</p>

```
Caje <pb ed="M" n="0.0034" /> ekaṃ kulassatthaṃ,
```

```
Gāmassatthaṃ kulaṃ caje;
```

```
Gāmaṃ janapadassatthaṃ;
```

```
Attatthaṃ pathavī caje.
```

<p rend="hangnum">§77.</p>

```
Calatyekenapādena,
```

```
Tiṭṭhatyekena paṇḍito;
```

```
Asamikhyaparaṃṭhānaṃ,
```

```
Pubbamāyanaṃnacaje.
```

<p rend="hangnum">§78.</p>

```
Ṭhānabhaṭṭhā <pb ed="M" n="0.0035" /> nasobhanti,
```

```
Dantākesāna khānarā;
```

```
Matimā itiviññāya,
```

```
Saṭhānaṃ nacaje lahuṃ.
```

<p rend="hangnum">§79.</p>

```
Caje dhanaṃ aṅgavarassahetu,
```

```
Aṅgaṃ caje jivitaṃ rakkhamāno;
```

```
Aṅgaṃ dhanaṃ jivitañcāpi sabbaṃ,
```

```
Caje naro dhamma manussaranto.
```

<p rend="hangnum">§80.</p>

```
Sotaṃ <pb ed="M" n="0.0036" /> suteneva na kuṇḍalena,
```

```
Dānena pāṇī natu kaṅkaṇena;
```

```
Ābhāti kāyo purisuttamassa,
```

```
Paropakārena na candanena.
```

### Sambhedakathā

<p rend="hangnum">§81.</p>

```
Sattha <pb ed="M" n="0.0037" /> kappavicārena,
```

```
Kālo gacchati dhīmataṃ;
```

```
Byasanena asādhūnaṃ,
```

```
Niddāya kalahenavā.
```

<p rend="hangnum">§82.</p>

```
Sokaṭhānasahassāni,
```

```
Bhayaṭhānasatānica;
```

```
Divasedivase muḷhaṃ,
```

```
Āvīsanti napaṇḍitaṃ.
```

<p rend="hangnum">§83.</p>

```
Atidīgho <pb ed="M" n="0.0038" /> mahāmuḷho,
```

```
Majjhimoca vicakkhaṇo;
```

```
Vāsudevaṃ purakkhitvā,
```

```
Sabbevāmanakā saṭṭhā.
```

<p rend="hangnum">§84.</p>

```
Na loke sobhate muḷho,
```

```
Kevalattapasaṃsako;
```

```
Api sampihite kūpe,
```

```
Katavijjo pakāsate.
```

<p rend="hangnum">§85.</p>

```
Madantadamanaṃ satthaṃ,
```

```
Khalānaṃ kurute madaṃ;
```

```
Cakkhusaṅkhārakaṃ tejaṃ,
```

```
Uluṅkāna mivandhakaṃ.
```

<p rend="hangnum">§86.</p>

```
Atyappamapi <pb ed="M" n="0.0039" /> sādhūnaṃ,
```

```
Silālekheva tiṭṭhate;
```

```
Jalelekheva nīcānaṃ,
```

```
Yaṃ kataṃ taṃpi nassati.
```

<p rend="hangnum">§87.</p>

```
Dabbamappaṃpi sādhūnaṃ,
```

```
Jalaṃ kūpeva nissayo;
```

```
Bahuttaṃpi asādhūnaṃ,
```

```
Naca vāriva aṇṇave.
```

<p rend="hangnum">§88.</p>

```
Duṭṭhacitto <pb ed="M" n="0.0040" /> panāhissa,
```

```
Kodho pāsāṇalikkhito;
```

```
Kujjhitabbe sujanassa,
```

```
Jalelekhā ciraṭṭhito.
```

<p rend="hangnum">§89.</p>

```
Bālassa jīvitaṃ pāpaṃ,
```

```
Mitarassi taraṃ bhave;
```

```
Janakāyassa rājāva,
```

```
Rājadhammova rājunaṃ.
```

<p rend="hangnum">§90.</p>

```
Sappādānaṃ balī sīho,
```

```
Puḷāvako tato kippīlikā,
```

```
Narā tato balī rājā,
```

```
Sabbesa mantako balī.
```

<p rend="hangnum">§91.</p>

```
Bhūpoṇṇava <pb ed="M" n="0.0041" /> ggi thī sippi,
```

```
Abhijjhālucapuggalo;
```

```
Etesaṃpi mahicchānaṃ,
```

```
Mahicchitā aniccatā.
```

<p rend="hangnum">§92.</p>

```
Niddāluko asantuṭṭho,
```

```
Akataññūca bhīruko;
```

```
Sakkuṇantina sācāraṃ,
```

```
Sikkhituṃ te kadācipi.
```

<p rend="hangnum">§93.</p>

```
Niddālu <pb ed="M" n="0.0042" /> kāmarāmoca,
```

```
Sukhito bhogavālaso;
```

```
Nicchanto kammarāmo ca,
```

```
Sattete satthavajjitā.
```

<p rend="hangnum">§94.</p>

```
Samiddho dhanadhaññena,
```

```
Kaṭṭho dakatiṇaggihi;
```

```
Sabbato duggatenaṭṭho,
```

```
Tasmā nadukkataṃ kare.
```

<p rend="hangnum">§95.</p>

```
Puññapāpaphalaṃ <pb ed="M" n="0.0043" /> yo ce,
```

```
Nasaddhahati saccato;
```

```
So ve khippaṃva attānaṃ,
```

```
Ādāsatalamānaye.
```

<p rend="hangnum">§96.</p>

```
Samparāyikamatthaṃ yo,
```

```
Nasaddhahati cepiso;
```

```
Āvāse sagga gāmīnaṃ,
```

```
Mākkabhe kiṃnapassati.
```

<p rend="hangnum">§97.</p>

```
Mahantaṃ vaṭṭarukkhādiṃ,
```

```
Khuddabījaṃ bahūphalaṃ;
```

```
Sakkhikatvā udikkheyya,
```

```
Puññapāpakaro naro.
```

<p rend="hangnum">§98.</p>

```
Yassa <pb ed="M" n="0.0044" /> sallahukaṃ hoti,
```

```
Gurusakkāramānanaṃ;
```

```
Tassa sallahukāyeva,
```

```
Vijjāsampattisampadā.
```

<p rend="hangnum">§99.</p>

```
Upajjhācariyānañca,
```

```
Mātāpitūnamevaca;
```

```
Sakkaccaṃ yonupaṭṭhāti,
```

```
Suto tassapitādiso.
```

<p rend="hangnum">§100.</p>

```
Dese dese kulānīca,
```

```
Desedese ca bandhavo;
```

```
Tādisaṃ sahajā yattha,
```

```
Desaṃ passāminevatu.
```

<p rend="hangnum">§101.</p>

```
Puttaṃvā <pb ed="M" n="0.0045" /> bhātaraṃ duṭṭhaṃ,
```

```
Anusāseyya nojahe;
```

```
Kiṃnu chejjaṃ karaṃpādaṃ,
```

```
Littaṃ asucinā siyā;
```

<p rend="hangnum">§102.</p>

```
Bahuputte pitāeko,
```

```
Avassaṃ poseti sadā;
```

```
Bahuputtā nasakkonti,
```

```
Posetuṃ pitarekakaṃ.
```

<p rend="hangnum">§103.</p>

```
Atijātamanujātaṃ<pb ed="M" n="0.0046" />,
```

```
Puttamicchanti paṇḍitā;
```

```
Avajātaṃ naicchanti,
```

```
Yohoti kulagandhano.
```

<p rend="hangnum">§104.</p>

```
Pañcaṭhānāni sampassaṃ,
```

```
Puttamicchanti paṇḍitā;
```

```
Jātovā no bharissati,
```

```
Kiccaṃvā no karissati.
```

<p rend="hangnum">§105.</p>

```
Kulavaṃso <pb ed="M" n="0.0047" /> ciraṃ tiṭṭhe,
```

```
Dāyajjaṃ paṭipaccati;
```

```
Athavāpana petānaṃ,
```

```
Dakkhiṇaṃnupadassati.
```

<p rend="hangnum">§106.</p>

```
Antojāto dhanakkīto,
```

```
Dāsabyopagato sayaṃ;
```

```
Dāsākaramarānīto,
```

```
Ccevante catudhā siyuṃ.
```

<p rend="hangnum">§107.</p>

```
Dāsā pañceva corayya-
```

```
Sakhañātyattasadisā;
```

```
Tathā viññūhi viññeyyā,
```

```
Mittādārāca bandhavā.
```

<p rend="hangnum">§108.</p>

```
Tayova <pb ed="M" n="0.0048" /> paṇḍitā satthe,
```

```
Ahamevātivādīca,
```

```
Ahamapiti vādīca,
```

```
Nāhantica imetayo.
```

<p rend="hangnum">§109.</p>

```
Vinā satthaṃ nagaccheyya,
```

```
Sūro saṅkāmabhūmiyaṃ;
```

```
Paṇḍitaddhagū vāṇijjo,
```

```
Videsagamano tathā.
```

<p rend="hangnum">§110.</p>

```
Sammā <pb ed="M" n="0.0049" /> upaparikkhitvā,
```

```
Akkharesu padesuca;
```

```
Coraghāto siyā sisso,
```

```
Guru coraṭṭakārako.
```

<p rend="hangnum">§111.</p>

```
Sādhuttaṃ sujanasamāgamā khalānaṃ,
```

```
Sādhūnaṃ nakhalasamāgamā khalattaṃ;
```

```
Āmodaṃkusumabhavaṃdadhātibhūmi,
```

```
Bhūgandhaṃ naca kusumāni dhārayanti.
```

<p rend="hangnum">§112.</p>

```
Saṭṭhena <pb ed="M" n="0.0050" /> mittaṃ kalusena dhammaṃ,
```

```
Paropatāpena samiddhibhāvaṃ;
```

```
Sukhena vijjaṃ pharusena nāriṃ,
```

```
Icchanti ye te navapaṇḍitāva.
```

### Mittakathā

<p rend="hangnum">§113.</p>

```
Katvāna <pb ed="M" n="0.0051" /> kusalaṃkammaṃ,
```

```
Katvācā kusalaṃ pure;
```

```
Sukhitadukkhitā honti,
```

```
So bālo yo napassati.
```

<p rend="hangnum">§114.</p>

```
Sayaṃkatena pāpena,
```

```
Aniṭṭhaṃ labhate phalaṃ;
```

```
Te me so me janentīti,
```

```
Punāguṃ kurute jaḷo.
```

<p rend="hangnum">§115.</p>

```
Kālakhepena <pb ed="M" n="0.0052" /> hāpeti,
```

```
Dānasīlādikaṃ jaḷo;
```

```
Athirampi thiraṃ maññe,
```

```
Attānaṃ sassatīsamaṃ.
```

<p rend="hangnum">§116.</p>

```
Bālova pāpakaṃ katvā,
```

```
Nataṃchaṭṭetumussahe;
```

```
Kiṃ byagghatādi gacchanto,
```

```
Padaṃ makkhetumussahe.
```

<p rend="hangnum">§117.</p>

```
Paranassanato naṭṭho,
```

```
Pureva paranāsako;
```

```
Sīghaṃvā dassanaṃ yāti,
```

```
Tiṇaṃ pāsādajjhāpakaṃ.
```

<p rend="hangnum">§118.</p>

```
Bhojanā <pb ed="M" n="0.0053" /> methunā niddā,
```

```
Gave poseca vijjati;
```

```
Vijjā viseso posassa,
```

```
Tatohīno gosamo bhave.
```

<p rend="hangnum">§119.</p>

```
Muḷhasisso padesena,
```

```
Kunārībharaṇenaca;
```

```
Khalasatthūhisaṃyogā,
```

```
Paṇḍitopyavasīdati.
```

<p rend="hangnum">§120.</p>

```
Dvecimekaṇṭakā <pb ed="M" n="0.0054" /> tikkhā,
```

```
Sarīrasobhitā kāme;
```

```
Nidhano yoca kāmeti,
```

```
Yocakuppatyanissāro.
```

<p rend="hangnum">§121.</p>

```
Nidhanocāpi kāmeti,
```

```
Dubbalo kalahaṃpiyo;
```

```
Mandasattho vivādatthi,
```

```
Tividhaṃ muḷhalakkhaṇaṃ.
```

<p rend="hangnum">§122.</p>

```
Appasuto sute appe,
```

```
Bahuṃmaññati mānavo;
```

```
Sindhudakama passanto,
```

```
Kūpetoyaṃva maṇḍuko.
```

<p rend="hangnum">§123.</p>

```
Tadamināpi <pb ed="M" n="0.0055" /> jānāti,
```

```
Sobbhesu padaresuca;
```

```
Sunantā yanti kusumbhā,
```

```
Tuṇhīyanti mahodadhi.
```

<p rend="hangnum">§124.</p>

```
Yaṃ ūnakaṃ taṃ sunati,
```

```
Yaṃ pūraṃ santameva taṃ;
```

```
Aḍḍhakumbhūpamo bālo,
```

```
Rahato pūrova paṇḍito.
```

<p rend="hangnum">§125.</p>

```
Budhehibhāsamānopi<pb ed="M" n="0.0056" />,
```

```
Khalo bahutaketavo;
```

```
Ghaṃsiyamāno aṅgāro,
```

```
Nilamattaṃ nagacchati.
```

<p rend="hangnum">§126.</p>

```
Cārutā paradārāya,
```

```
Dhanaṃ lokatappatiyā;
```

```
Pasutaṃ sādhunāsāya,
```

```
Khale khalatarā guṇā.
```

<p rend="hangnum">§127.</p>

```
Ito <pb ed="M" n="0.0057" /> hassataraṃ loke,
```

```
Kiñci tassa navijjati;
```

```
Dujjanotica yaṃāha,
```

```
Sajjanaṃ dujjano sayaṃ.
```

<p rend="hangnum">§128.</p>

```
Rogaṇḍacaṅkuro tejo,
```

```
Visamassataro ghaṇo;
```

```
Avināsiya samanti,
```

```
Na khaloca sanissayaṃ.
```

<p rend="hangnum">§129.</p>

```
Navinā <pb ed="M" n="0.0058" /> paravādena,
```

```
Ramante dujjanā khalu;
```

```
Na sā sabbarase bhutvā,
```

```
Vinā vacce natussati.
```

<p rend="hangnum">§130.</p>

```
Tappate yāti sandhānaṃ,
```

```
Davo bhavati vanataṃ;
```

```
Muduṃ dujjanacittaṃ kiṃ,
```

```
Lohena upamīyate.
```

<p rend="hangnum">§131.</p>

```
Tasmā dujjanasaṃsaggaṃ,
```

```
Āsīvisa mivoragaṃ;
```

```
Ārakā parivajjeyya,
```

```
Bhūtikāmo vicakkhaṇo.
```

<p rend="hangnum">§132.</p>

```
Dujjanena <pb ed="M" n="0.0059" /> hi saṃsaggo,
```

```
Sattutāpi nayujjate;
```

```
Tatto dahati aṅgāro,
```

```
Santātu kālataṃkaro.
```

<p rend="hangnum">§133.</p>

```
Dujjano vajjanīyova,
```

```
Vijjāyālaṅkatopi ce;
```

```
Maṇinā laṅkato santo,
```

```
Sappo kiṃ nabhayaṅkaro.
```

<p rend="hangnum">§134.</p>

```
Aggino <pb ed="M" n="0.0060" /> dahato dāyaṃ,
```

```
Sakhābhavati māluto;
```

```
Sova dīpaṃtu nāseti,
```

```
Khale nattheva mittatā.
```

<p rend="hangnum">§135.</p>

```
Nasmase katapāpamhi,
```

```
Nasmase alikavādini;
```

```
Nasmasettatthapaññamhi,
```

```
Atisantepi nasmase.
```

<p rend="hangnum">§136.</p>

```
Māretuṃ kittakā sakkā,
```

```
Dujjanā gagaṇūpamā;
```

```
Māritā kodhacittetu,
```

```
Mārito honti dujjanā.
```

<p rend="hangnum">§137.</p>

```
Bhūmi <pb ed="M" n="0.0061" /> kaṇṭakasaṃkiṇṇā,
```

```
Chādituṃ nevasakyate;
```

```
Upāhana mattakena,
```

```
Channā bhavati medanī.
```

<p rend="hangnum">§138.</p>

```
Sattā sadāpasevanti,
```

```
Sodakaṃ vāpiādikaṃ;
```

```
Sabhogaṃ sadhanañcevaṃ,
```

```
Tucchāce te jahanti te.
```

<p rend="hangnum">§139.</p>

```
Dhanahīnaṃ <pb ed="M" n="0.0062" /> caje mitto,
```

```
Puttadārā sahodarā;
```

```
Atthavantaṃva sevanti,
```

```
Attho loke mahāsakhā.
```

<p rend="hangnum">§140.</p>

```
Na rūpinī na paññāṇo,
```

```
Nakulīno padhānatā;
```

```
Kāle vipattisampatte,
```

```
Dhanimāva visesatā.
```

<p rend="hangnum">§141.</p>

```
Kalyāṇamittaṃ <pb ed="M" n="0.0063" /> kantāraṃ,
```

```
Yuddhaṃ sabhāyaṃ bhāsituṃ;
```

```
Asatthā gantu micchanti,
```

```
Muḷhā tecaturojanā.
```

<p rend="hangnum">§142.</p>

```
Ahitā paṭisedhoca,
```

```
Hitesuca payojanaṃ;
```

```
Byasanesva pariccāgo,
```

```
Saṅkhepā mittalakkhaṇaṃ.
```

<p rend="hangnum">§143.</p>

```
Āture byasanepatte,
```

```
Dubbhikkhe sattu viggahe;
```

```
Rājadvāre susāneca,
```

```
Yo tiṭṭhati sabandhavo.
```

<p rend="hangnum">§144.</p>

```
So <pb ed="M" n="0.0064" /> bandhu yo hiteyutto,
```

```
So pitā yo tu posako;
```

```
So ñāti yatra visāso,
```

```
Sā bhariyā yatra nibbūti.
```

<p rend="hangnum">§145.</p>

```
Hitesino sumittoca,
```

```
Viññūca dullabhā janā;
```

```
Yatho sadhaṃca sāduṃca,
```

```
Rogahārīca sujano.
```

<p rend="hangnum">§146.</p>

```
Agaruko <pb ed="M" n="0.0065" /> anālasso,
```

```
Asaṭṭhoca saccavā suci;
```

```
Aluddho atthakāmoca,
```

```
Ediso suhaduttamo.
```

<p rend="hangnum">§147.</p>

```
Yo dhuvāni pariccajja,
```

```
Adhūvānyupasevati;
```

```
Dhuvāpi tassa nassanti,
```

```
Adhuvesu kathāvakā.
```

<p rend="hangnum">§148.</p>

```
Luddhamatthenagaṇheyya<pb ed="M" n="0.0066" />,
```

```
Thaddha mañjalikammunā;
```

```
Chandānuvattiyā muḷhaṃ,
```

```
Yathābhūtena paṇḍitaṃ.
```

<p rend="hangnum">§149.</p>

```
Uttamaṃ pāṇipātena,
```

```
Sūraṃ bhedena vijaye;
```

```
Nicaṃ dabbapadānena,
```

```
Vikkamena samaṃ jaye.
```

<p rend="hangnum">§150.</p>

```
Yassayassa hi yobhāvo,
```

```
Tenatena hi taṃnaraṃ;
```

```
Anupavissa medhāvī,
```

```
Khippamattavasaṃ naye.
```

<p rend="hangnum">§151.</p>

```
Yena <pb ed="M" n="0.0067" /> icchati sambandhaṃ,
```

```
Tena tīṇi nakāraye;
```

```
Vivāda matthasambandhaṃ,
```

```
Parokkhe dāradassanaṃ.
```

<p rend="hangnum">§152.</p>

```
Accābhikkhaṇasaṃsaggā,
```

```
Asammosaraṇenaca;
```

```
Etena mittā jīranti,
```

```
Akāle yācanāyaca.
```

<p rend="hangnum">§153.</p>

```
Tasmā <pb ed="M" n="0.0068" /> nābhikkhaṇaṃ gacche,
```

```
Nacagacche cirāciraṃ;
```

```
Kālena yācaṃ yāceyya,
```

```
Evaṃ mittā najīraye.
```

<p rend="hangnum">§154.</p>

```
Ete bhiyyo samaṃ yanti,
```

```
Sandhi tesaṃ najīrati;
```

```
Yo adhippannaṃ sahati,
```

```
Yoca jānāti desanaṃ.
```

<p rend="hangnum">§155.</p>

```
Sace santā vivādanti,
```

```
Khippaṃ sandhiraye puna;
```

```
Bālā pattāva bhijjanti,
```

```
Na te samathamajjhaguṃ.
```

<p rend="hangnum">§156.</p>

```
Yenamittena <pb ed="M" n="0.0069" /> saṃsaggo,
```

```
Yogakkhemo vihīyati;
```

```
Pubbeva jjhābhavantassa,
```

```
Rakkhe akkhiva paṇḍito.
```

<p rend="hangnum">§157.</p>

```
Yenamittena saṃsaggā,
```

```
Yogakkhemo pavaḍḍhati;
```

```
Kareyyattasamaṃ vutti,
```

```
Sabbakiccesu paṇḍito.
```

<p rend="hangnum">§158.</p>

```
Guṇo <pb ed="M" n="0.0070" /> sabbaññutulyopi,
```

```
Sīdate ko anissayo;
```

```
Anaggha mapimāṇikkaṃ,
```

```
Hemaṃ nissāya sobhate.
```

<p rend="hangnum">§159.</p>

```
Pabbepabbe kamenucchu,
```

```
Visesarasivaggato;
```

```
Tathā sumittiko sādhu,
```

```
Viparitova dujjano.
```

<p rend="hangnum">§160.</p>

```
Teneva muninā vuttaṃ,
```

```
Yekecilokiyādhammā;
```

```
Tathā nibbānagāmīno,
```

```
Santi lokuttarādhammā.
```

<p rend="hangnum">§161.</p>

```
Kalyāṇamitta <pb ed="M" n="0.0071" />1 māgamma,
```

```
Sabbe te honti pāṇinaṃ;
```

```
Tasmā kalyāṇamittesu,
```

```
Kātabbo ādaro sadā.
```

<p rend="hangnum">§162.</p>

```
Yo ve kataññū katavediko dhiro,
```

```
Kalyāṇamitto daḷhabhattica hoti;
```

```
Dukkhitassa sakkaccaṃ kareti kiccaṃ,
```

```
Tathāvidhaṃ sappurisāti vadanti.
```

<p rend="hangnum">§163.</p>

```
Yassahi <pb ed="M" n="0.0072" /> dhammaṃ puriso vijaññā,
```

```
Yecassa kaṅkhaṃ vinayanti santo;
```

```
Tañhissa dīpañca parāyanañca,
```

```
Na tena mittaṃ jirayetha pañño.
```

### Nāyakakathā

<p rend="hangnum">§164.</p>

```
Kassako <pb ed="M" n="0.0073" /> vāṇijomacco,
```

```
Samaṇo sutasīlavā;
```

```
Tesu vipulajātesu,
```

```
Raṭṭhaṃpi vipulaṃ siyā.
```

<p rend="hangnum">§165.</p>

```
Tesu dubbalajātesu,
```

```
Raṭṭhaṃpi dubbalaṃ siyā;
```

```
Tasmā raṭṭhaṃpi vipulaṃ,
```

```
Dhāraye raṭṭhasāravā.
```

<p rend="hangnum">§166.</p>

```
Mahārukkhassa <pb ed="M" n="0.0074" /> phalino,
```

```
Āmaṃ chindati yo phalaṃ;
```

```
Rasañcassa najānāti,
```

```
Bījañcassa vinassati.
```

<p rend="hangnum">§167.</p>

```
Mahārukkhupamaṃ raṭṭhaṃ,
```

```
Yo adhammena sāsati;
```

```
Rasañcassa najānāti,
```

```
Raṭṭhañcāpi vinassati.
```

<p rend="hangnum">§168.</p>

```
Mahārukkhassa phalino,
```

```
Pakkaṃ chindati yo phalaṃ;
```

```
Rasañcassa vijānāti,
```

```
Bījañcassa nanassati.
```

<p rend="hangnum">§169.</p>

```
Mahārukkhupamaṃ <pb ed="M" n="0.0075" /> raṭṭhaṃ,
```

```
Dhammena yo pasāsati;
```

```
Rasañcassa vijānāti,
```

```
Raṭṭhañcāpi nanassati.
```

<p rend="hangnum">§170.</p>

```
Janappadañca yorājā,
```

```
Adhammena pasāsati;
```

```
Sabbo sadhihi sorājā,
```

```
Viruddho hoti khattiyo.
```

<p rend="hangnum">§171.</p>

```
Tatheva <pb ed="M" n="0.0076" /> nigame hiṃsaṃ,
```

```
Ye yuttā kayavikkaye;
```

```
Suṅkadānabalīkāre,
```

```
Sa kosena virujjhati.
```

<p rend="hangnum">§172.</p>

```
Mahāravarakhettesu,
```

```
Saṅga, me katanissame;
```

```
Ussite hiṃsayaṃ rājā,
```

```
Sabalena virujjhati.
```

<p rend="hangnum">§173.</p>

```
Tatheva isayo hiṃso,
```

```
Saṃyame brahmacāriyo;
```

```
Adhammacāri khattīyo,
```

```
So saggena virujjhati.
```

<p rend="hangnum">§174.</p>

```
Sayaṃkatā <pb ed="M" n="0.0077" /> naparena,
```

```
Mahānajjo juvakatā;
```

```
Issarena tathā raññā,
```

```
Saraṭṭhe adhipaccatā.
```

<p rend="hangnum">§175.</p>

```
Pāpaṃvāpi hi puññaṃvā,
```

```
Padhāno yaṃ karotice;
```

```
Lokopevaṃ karotyeva,
```

```
Taṃ vijāneyya paṇḍito.
```

<p rend="hangnum">§176.</p>

```
Kacchapīnañca <pb ed="M" n="0.0078" /> macchīnaṃ,
```

```
Kukkuṭīnañca dhenūnaṃ;
```

```
Puttaposā yathāhoti,
```

```
Tathā maccesu rājūnaṃ.
```

<p rend="hangnum">§177.</p>

```
Anāyakā vinassanti,
```

```
Nassanti bahunāyakā;
```

```
Thīnāyakā vinassanti,
```

```
Nassanti susunāyakā.
```

<p rend="hangnum">§178.</p>

```
Bahuvo <pb ed="M" n="0.0079" /> yattha netāro,
```

```
Sabbe paṇḍitamānino;
```

```
Sabbe mahattamicchanti,
```

```
Kataṃ nesaṃ vinassati.
```

<p rend="hangnum">§179.</p>

```
Nodayāya vināsāya,
```

```
Bahunāyakatā bhūsaṃ;
```

```
Nomilanti vinassanti,
```

```
Padmā nyakkehisattahi.
```

<p rend="hangnum">§180.</p>

```
Asantuṭṭho yatī naṭṭho,
```

```
Santuṭṭhoca mahīpati;
```

```
Salajjā gaṇikā naṭṭhā,
```

```
Nilajjātu kulaṅganā.
```

<p rend="hangnum">§181.</p>

```
Na <pb ed="M" n="0.0080" /> gaṇassa ggato gacche,
```

```
Siddhe kamme samaṃphalaṃ;
```

```
Kammavippatti cehoti,
```

```
Mukharo tatra haññate.
```

<p rend="hangnum">§182.</p>

```
Padhiro ca tapassīni,
```

```
Sūro raṇavaṇo tathā;
```

```
Majjapo patithī rājā,
```

```
Ete nasaddahāmahaṃ.
```

<p rend="hangnum">§183.</p>

```
Jāneyya <pb ed="M" n="0.0081" /> pesane bhaccaṃ,
```

```
Bandhavāpi bhayāgate;
```

```
Āpadāsu tathā mittaṃ,
```

```
Dārañca vibhavakkhaye.
```

<p rend="hangnum">§184.</p>

```
Raṇā paccāgataṃ sūraṃ,
```

```
Dhanañca gharamāgataṃ;
```

```
Jiṇṇa mannaṃ pasaṃseyya,
```

```
Dārañca gatayobbanaṃ.
```

<p rend="hangnum">§185.</p>

```
Saddhāpemesu santesu,
```

```
Nagaṇe māsakaṃ sataṃ;
```

```
Saddhāvemesva santesu,
```

```
Māsakaṃpi sataṃ gaṇe.
```

<p rend="hangnum">§186.</p>

```
Adantadamanaṃ <pb ed="M" n="0.0082" /> dānaṃ,
```

```
Dānaṃ sabbatthasādhakaṃ;
```

```
Dānena piyavācena,
```

```
Unnamanti namantica.
```

<p rend="hangnum">§187.</p>

```
Dānaṃ sinehabhesajjaṃ,
```

```
Maccheraṃ dussanosadhaṃ;
```

```
Dānaṃ yasassabhosajjaṃ,
```

```
Maccheraṃ kappanosadhaṃ.
```

<p rend="hangnum">§188.</p>

```
Dubbhikkhe <pb ed="M" n="0.0083" /> annadātaṃca,
```

```
Subhikkheca hiraññadaṃ;
```

```
Bhayecābhayatādānaṃ,
```

```
Saggepi bahu maññate.
```

<p rend="hangnum">§189.</p>

```
Sataṃcakkhu sataṃkaṇṇā,
```

```
Nāyakassa sutā sadā;
```

```
Tathāpi andhapadhīro;
```

```
Esā nāyakadhammatā.
```

<p rend="hangnum">§190.</p>

```
Khamā jāgariyu ṭṭhānaṃ,
```

```
Saṃvibhāgo dayikkhaṇā;
```

```
Nāyakassa guṇāete,
```

```
Icchitabbā hitatthinā.
```

<p rend="hangnum">§191.</p>

```
Paribhūto <pb ed="M" n="0.0084" /> mudū hoti,
```

```
Atitikkhoca veravā;
```

```
Etañcaubhayaṃ ñatvā,
```

```
Anumajjhaṃ samācare.
```

<p rend="hangnum">§192.</p>

```
Nekantamudunā sakkā,
```

```
Ekantatikhiṇenavā;
```

```
Attaṃ mahante ṭhapetuṃ,
```

```
Tasmā ubhaya mācare.
```

<p rend="hangnum">§193.</p>

```
Piṭṭhito <pb ed="M" n="0.0085" /> kkaṃ niseveyya,
```

```
Kucchinātu hutāsanaṃ;
```

```
Sāmikaṃ sabbabhāvena,
```

```
Paralokaṃ amāyāya.
```

<p rend="hangnum">§194.</p>

```
Naseve pharusaṃsāmiṃ,
```

```
Taṃpi sevena macchariṃ;
```

```
Tato paggaṇhakaṃseve,
```

```
Seve niggaṇhakaṃ tato;
```

<p rend="hangnum">§195.</p>

```
Na sā rājā yo ajeyyaṃ jināti,
```

```
Na so sakhāyo sakhāraṃ jināti;
```

```
Na sā bhariyā patino virodhati,
```

```
Na te vuttā ye nabharanti jiṇṇakaṃ.
```

<p rend="hangnum">§196.</p>

```
Na <pb ed="M" n="0.0086" /> sā sabhā yattha nasanti santo,
```

```
Na te santo ye navadanti dhammaṃ;
```

```
Rāgañca dosañca pahāya mohaṃ,
```

```
Dhammaṃ bhaṇantāva bhavanti santo.
```

<p rend="hangnum">§197.</p>

```
Sutassa rakkhā satatābhiyogo;
```

```
Kulassa vattaṃ purisassa vijjā;
```

```
Rañño pamādo pasamodhanassa,
```

```
Thīnantu jānāmi na jātu rakkhaṃ.
```

### Itthikathā

<p rend="hangnum">§198.</p>

```
Namātarā <pb ed="M" n="0.0089" /> dhītuyā vāpi,
```

```
Bhagīniyā vicakkhaṇo;
```

```
Navivittāsane mante,
```

```
Nārī māyāvinīnanu.
```

<p rend="hangnum">§199.</p>

```
Vijjutānañca lolattaṃ,
```

```
Satthānañcatitikkhaṇaṃ;
```

```
Sīghataṃ vāyutejānaṃ,
```

```
Anukubbanti nāriyo.
```

<p rend="hangnum">§200.</p>

```
Dviguṇo thīna māhāro,
```

```
Buddhicāpi catugguṇo;
```

```
Chaguṇo hoti vāyāmo,
```

```
Kāmotva ṭṭha guṇobhave.
```

<p rend="hangnum">§201.</p>

```
Ekamekāyaitthīyā,
```

```
Aṭṭhaṭṭhapatino siyuṃ;
```

```
Sūrāca balavantoca,
```

```
Sabbākāmarasāharā;
```

```
Kareyya navame chandaṃ,
```

```
Unnattā hi napūrati.
```

<p rend="hangnum">§202.</p>

```
Lapanti <pb ed="M" n="0.0090" /> saddhimaññena,
```

```
Passantaññaṃ savibbhamā;
```

```
Cittakaṃ cintayantaññaṃ,
```

```
Nārīnaṃnāma ko piyo.
```

<p rend="hangnum">§203.</p>

```
Jivhāsahassiko yo hi,
```

```
Jīve vassasataṃ naro;
```

```
Tena nikammuno vutto,
```

```
Thīdoso kiṃkhayaṃgato.
```

<p rend="hangnum">§204.</p>

```
Aggi āpo thiyo muḷho,
```

```
Sappo rājakulānica;
```

```
Payatanāpagantabbo,
```

```
Maccupāṇaharāniti.
```

<p rend="hangnum">§205.</p>

```
Itthīnaṃ <pb ed="M" n="0.0091" /> dujjanā nañca,
```

```
Visāsonopapajjate;
```

```
Vīsassa siṅgino roga,
```

```
Nadīrājakulassaca.
```

<p rend="hangnum">§206.</p>

```
Satthaṃ sunicchitamatīpi vicintanīyaṃ,
```

```
Svārādhitopya vanipo parisaṅkanīyo;
```

```
Hatthaṅgatāpi yuvatīparirakkhanīyā,
```

```
Satthāvanīpayuvatīsu kutovasitthaṃ.
```

<p rend="hangnum">§207.</p>

```
Ayuttakammāraddhanaṃ virodho,
```

```
Saṅghassa yuddhañca mahābalehi;
```

```
Vissāsakammaṃ pamādāsu niccaṃ,
```

```
Dvārānimaccussa vadanti paññā.
```

<p rend="hangnum">§208.</p>

```
Vātaṃ jālena naro parāmase,
```

```
Osiñce sāgaraṃ ekapāṇinā;
```

```
Sakenatālena janeyya ghosaṃ,
```

```
Yo sabbabhāvaṃ pamadāsu osaje.
```

<p rend="hangnum">§209.</p>

```
Itthīpi <pb ed="M" n="0.0093" /> hi ekacciyā,
```

```
Seyyā vuttāva muninā;
```

```
Bhaṇḍāna muttamaṃ itthī,
```

```
Aggupaṭṭhāyikātica.
```

<p rend="hangnum">§210.</p>

```
Yo naṃ bharati sabbadā,
```

```
Niccaṃ ātāpi ussuko;
```

```
Sabbakāmaharaṃ posaṃ,
```

```
Bhattāraṃ nātimaññati.
```

<p rend="hangnum">§211.</p>

```
Nācāpi <pb ed="M" n="0.0094" /> sotthi bhattāraṃ,
```

```
Issācārena rosaye;
```

```
Bhattuca garunosabbe,
```

```
Paṭipūjeti paṇḍito.
```

<p rend="hangnum">§212.</p>

```
Uṭṭhāyikā anālāsā,
```

```
Saṅgahitaparijjanā;
```

```
Bhattu manāpaṃ carati,
```

```
Bhattakaṃ anurakkhati.
```

<p rend="hangnum">§213.</p>

```
Evaṃ vattati yānārī,
```

```
Bhattuchandavasānugā;
```

```
Manāpānāma tedevā,
```

```
Yattha sā upapajjati.
```

<p rend="hangnum">§214.</p>

```
Kokilānaṃ <pb ed="M" n="0.0095" /> saro rūpaṃ,
```

```
Nārīrūpaṃ patibbataṃ;
```

```
Vijjā rūpa marūpānaṃ,
```

```
Khamā rūpaṃ tapassīnaṃ.
```

<p rend="hangnum">§215.</p>

```
Āneya kulajaṃ pañño,
```

```
Virūpamapi kaññakaṃ;
```

```
Hīnāyapi surūpāya,
```

```
Vivāhaṃsadisaṃ kare.
```

<p rend="hangnum">§216.</p>

```
Visamhāmatamādeyya<pb ed="M" n="0.0096" />,
```

```
Amajjamhāpikañcanaṃ;
```

```
Nicamhāpyuttamāvijjā,
```

```
Ratanitthīpidukulā.
```

<p rend="hangnum">§217.</p>

```
Bālitthī makkhikātuṇḍaṃ,
```

```
Isīnañca kamaṇḍaluṃ;
```

```
Setambu phalaṃ tambulaṃ,
```

```
Nocchiṭṭhamupajāyate.
```

<p rend="hangnum">§218.</p>

```
Bālakko paṇṇadhūmoca,
```

```
Vuddhitthī pallalodakaṃ;
```

```
Āyukkhayakaraṃ niccaṃ,
```

```
Rattoca dadhibhojanaṃ.
```

<p rend="hangnum">§219.</p>

```
Thiyo <pb ed="M" n="0.0097" /> seveyya naccantaṃ,
```

```
Sāduṃ bhuñjeyyanāhitaṃ;
```

```
Pūjaye mānaye vuddhe,
```

```
Guruṃ māyāya nobhaje.
```

<p rend="hangnum">§220.</p>

```
Ācāro kula mākhyāti,
```

```
Desa mākhyāti bhāsitaṃ;
```

```
Sambhavo pema mākhyāti,
```

```
Deha mākhyātibhojanaṃ.
```

<p rend="hangnum">§221.</p>

```
Dehītivacanādvārā<pb ed="M" n="0.0098" />,
```

```
Dehaṭṭhāpañcadevatā;
```

```
Sajja niyanti dhī kitti,
```

```
Hirī sirī matīpica.
```

<p rend="hangnum">§222.</p>

```
Dehītivacanaṃ dukkhaṃ,
```

```
Natthītivacanaṃ tathā;
```

```
Vākyaṃdehītinatthīti,
```

```
Mābhaveyya bhavebhave.
```

<p rend="hangnum">§223.</p>

```
Bodhayanti nayācanti,
```

```
Dehīti pacchimājanā;
```

```
Passa vatthumadānassa,
```

```
Mābhavatūti īdiso.
```

<p rend="hangnum">§224.</p>

```
Mahā <pb ed="M" n="0.0099" /> atyappakaṃ yāti,
```

```
Niguṇe guṇavāpiha;
```

```
Aṭṭhānaṭṭheyyabhāvena,
```

```
Gajindoiva dabbake.
```

<p rend="hangnum">§225.</p>

```
Mahantaṃ nissayaṃkatvā,
```

```
Khuddopyatimahā bhave;
```

```
Hemapabbatamāpajja,
```

```
Sovaṇṇākira pakkhino.
```

<p rend="hangnum">§226.</p>

```
Bahūna <pb ed="M" n="0.0100" /> mappasārānaṃ,
```

```
Ekibhāvo hidujjayo;
```

```
Tiṇena vaṭṭate rajju,
```

```
Tāya nāgopi bandhate.
```

<p rend="hangnum">§227.</p>

```
Asahāyo samatthopi,
```

```
Tejasi kiṃ karissati;
```

```
Nivātasaṇṭhito aggi,
```

```
Sayamevūpasammati.
```

<p rend="hangnum">§228.</p>

```
Khantuṃ tapanajotejo,
```

```
Sakkāhoti na vaṇṇajo;
```

```
Bhūpādīhi katodaṇḍo,
```

```
Sakkāhoti na bhaccajo.
```

<p rend="hangnum">§229.</p>

```
Thīsaṃsagge <pb ed="M" n="0.0101" /> kutosuddho,
```

```
Maṃsabhakkhe kutodayā;
```

```
Surāpāṇe kutosaccaṃ,
```

```
Pakodhamhi kutotapo.
```

<p rend="hangnum">§230.</p>

```
Thīyā guyhaṃ nasaṃseyya,
```

```
Amittassaca paṇḍito;
```

```
Yocā missena saṃhīro,
```

```
Hadayattheno yonaro.
```

<p rend="hangnum">§231.</p>

```
Guyhamattha <pb ed="M" n="0.0102" />
```

```
Sambodhayati yonaro;
```

```
Mantabhedabhayā tassa,
```

```
Dāsabhūto titikkhati.
```

<p rend="hangnum">§232.</p>

```
Vahe amitta khandhena,
```

```
Yāvakāle anāgate;
```

```
Tamheva cāgate kāle,
```

```
Bhinde ghaṭami vuppale.
```

<p rend="hangnum">§233.</p>

```
Khalaṃ <pb ed="M" n="0.0103" /> sālaṃ pasuṃ khettaṃ,
```

```
Gantvācassa abhikkhaṇaṃ;
```

```
Mitaṃ dhaññaṃ nidhāpeyya,
```

```
Mitañca pācaye ghare.
```

<p rend="hangnum">§234.</p>

```
Kodhaṃ lobhaṃ madaṃ mānaṃ,
```

```
Tandiṃ missaṃ pamattakaṃ;
```

```
Soṇṭhaṃniddhālukaṃ makkhaṃ,
```

```
Maccherañca jahe budho.
```

<p rend="hangnum">§235.</p>

```
Kodho <pb ed="M" n="0.0104" /> abbhantare jāto,
```

```
Dhūvaṃ nāseti kodhanaṃ;
```

```
Vatthālaṅkārapuṇṇāyaṃ,
```

```
Mañjūsāyaṃ sikhīyathā.
```

<p rend="hangnum">§236.</p>

```
Uppajjate sace kodho;
```

```
Āvajje kakacūpamaṃ;
```

```
Uppajje ce rase taṇhā,
```

```
Puttamaṃsūpamaṃ sare.
```

<p rend="hangnum">§237.</p>

```
Guṇa maddhisamaṃ makkhe,
```

```
Parena kalahe sati;
```

```
Addhisamaṃ pakāseti,
```

```
Aṇumattaṃvavajjakaṃ.
```

<p rend="hangnum">§238.</p>

```
Tasseva <pb ed="M" n="0.0105" /> tena pāpīyo,
```

```
Yo kuddhaṃ paṭikujjhati;
```

```
Kuddha mapaṭikujjhanto,
```

```
Saṅgāmaṃ jeti dujjayaṃ.
```

<p rend="hangnum">§239.</p>

```
Rāgonāma manosallaṃ,
```

```
Guṇatthavaratakkaro;
```

```
Rāhu vijjāsasaṅkassa,
```

```
Tapodhanahutāsano.
```

<p rend="hangnum">§240.</p>

```
Pamādo <pb ed="M" n="0.0106" /> jāyate madā,
```

```
Pamādā jāyate khayo;
```

```
Khayā padosā jāyanti,
```

```
Madaṃ kiṃ najahe budho.
```

<p rend="hangnum">§241.</p>

```
Namanti phalinorukkhā,
```

```
Namanti vibudhājanā;
```

```
Sukkhakaṭṭhañca muḷhoca,
```

```
Bhijjateva nanamanti.
```

<p rend="hangnum">§242.</p>

```
Ṭhāne <pb ed="M" n="0.0107" /> vuddhāna mokāsaṃ,
```

```
Dade vuddhāpacāyiko;
```

```
Nanu tālo ajīvopi,
```

```
Samīpa ññe paronato.
```

<p rend="hangnum">§243.</p>

```
Garukātabbaposesu,
```

```
Niccavuttiṃ karoti yo;
```

```
Nicattaṃ so pahantāna,
```

```
Uttamatte patiṭṭhati.
```

<p rend="hangnum">§244.</p>

```
Yattha posaṃ najānanti,
```

```
Jātiyā vinayena vā;
```

```
Na tattha mānaṃ kariyā,
```

```
Vasa maññātakejane.
```

<p rend="hangnum">§245.</p>

```
Aññātavāsaṃ <pb ed="M" n="0.0108" /> vasatā,
```

```
Jātavedasamenāpi;
```

```
Khamitabbaṃ sapaññena,
```

```
Api dāsassa tajjitaṃ.
```

<p rend="hangnum">§246.</p>

```
Dhanadhaññāpayogesu,
```

```
Tathā vijjāgamesuca;
```

```
Dūteca byavahāreca,
```

```
Cattalajjo sadā bhave.
```

<p rend="hangnum">§247.</p>

```
Nahi <pb ed="M" n="0.0109" /> koci kate kicce,
```

```
Kattāraṃ sammapekkhate;
```

```
Tasmā sabbānikammāni,
```

```
Sāvasesāni kāraye.
```

<p rend="hangnum">§248.</p>

```
Iṇaseso aggiseso,
```

```
Sattuseso tayoime;
```

```
Punappunaṃpi vaḍḍhanti,
```

```
Tasmā sesaṃ nakāraye.
```

<p rend="hangnum">§249.</p>

```
Natthi vijjāsamaṃ vittaṃ,
```

```
Natthi byādhisamo ripu;
```

```
Natthi attasamaṃ pemaṃ,
```

```
Natthi kammaparaṃ balaṃ.
```

<p rend="hangnum">§250.</p>

```
Attanā <pb ed="M" n="0.0110" /> kurute lakkhī,
```

```
Alakkhīcāpi attanā;
```

```
Nahi lakkhī alakkhīca,
```

```
Añño aññassa kurute.
```

<p rend="hangnum">§251.</p>

```
Sayaṃ āyaṃ vayaṃ raññā,
```

```
Sayaṃ jaññā katākataṃ;
```

```
Attanāva bhavakkheyya,
```

```
Katāni akatānica.
```

<p rend="hangnum">§252.</p>

```
Upakāraṃ <pb ed="M" n="0.0111" /> hiteneva,
```

```
Sattunā sattu muddhare;
```

```
Pādalaggaṃ karaṭṭhena,
```

```
Kaṇṭakena kaṇṭakaṃ.
```

<p rend="hangnum">§253.</p>

```
Name namantassa bhaje bhajantaṃ,
```

```
Kiccāni krupassa kareyya kiccaṃ;
```

```
Nā natthakāmassa kareyya atthaṃ,
```

```
Asambhajantaṃpi nasambhajeyya.
```

<p rend="hangnum">§254.</p>

```
Caje <pb ed="M" n="0.0112" /> cajantaṃ navataṃ kariyā,
```

```
Apetacittena nasambhajeyya;
```

```
Dijo dumaṃ khīṇaphala mañatvā,
```

```
Aññaṃ sapekkheyya mahāti loko.
```
