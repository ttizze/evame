Namo tassa bhagavato arahato sammāsambuddhassa

### Vinayavinicchayo

#### Ganthārambhakathā

<p rend="hangnum">§1.</p>

```
Vanditvā <pb ed="M" n="0.0001" /><pb ed="V" n="0.0001" /> sirasā seṭṭhaṃ, buddhamappaṭipuggalaṃ;
```

```
Bhavābhāvakaraṃ dhammaṃ, gaṇañceva niraṅgaṇaṃ.
```

<p rend="hangnum">§2.</p>

```
Bhikkhūnaṃ bhikkhunīnañca, hitatthāya samāhito;
```

```
Pavakkhāmi samāsena, vinayassavinicchayaṃ.
```

<p rend="hangnum">§3.</p>

```
Anākulamasaṃkiṇṇaṃ, madhuratthapadakkamaṃ;
```

```
Paṭubhāvakaraṃ etaṃ, paramaṃ vinayakkame.
```

<p rend="hangnum">§4.</p>

```
Apāraṃ otarantānaṃ, sāraṃ vinayasāgaraṃ;
```

```
Bhikkhūnaṃ bhikkhunīnañca, nāvābhūtaṃ manoramaṃ.
```

<p rend="hangnum">§5.</p>

```
Tasmā vinayanūpāyaṃ, vinayassavinicchayaṃ;
```

```
Avikkhittena cittena, vadato me nibodhatha.
```

### Bhikkhuvibhaṅgo

#### Pārājikakathā

#### Paṭhamapārājikakathā

<p rend="hangnum">§6.</p>

```
Tividhe <pb ed="M" n="0.0002" /><pb ed="V" n="0.0002" /> tilamattampi, magge sevanacetano;
```

```
Aṅgajātaṃ pavesento, allokāse parājito.
```

<p rend="hangnum">§7.</p>

```
Pavesanaṃ paviṭṭhaṃ vā, ṭhitamuddharaṇampi vā;
```

```
Sasikkho sādiyanto so, ṭhapetvā kiriyaṃ cuto.
```

<p rend="hangnum">§8.</p>

```
Santhatenaṅgajātena, santhataṃ vā asanthataṃ;
```

```
Maggaṃ pana pavesento, tathevāsanthatena ca.
```

<p rend="hangnum">§9.</p>

```
Upādinnenupādinne, anupādinnakena vā;
```

```
Ghaṭṭite anupādinne, sace sādiyatettha so.
```

<p rend="hangnum">§10.</p>

```
Hoti pārājikakkhette, paviṭṭhe tu parājito;
```

```
Khette thullaccayaṃ tassa, dukkaṭañca viniddise.
```

<p rend="hangnum">§11.</p>

```
Mate akkhāyite cāpi, yebhuyyakkhāyitepi ca;
```

```
Methunaṃ paṭisevanto, hoti pārājiko naro.
```

<p rend="hangnum">§12.</p>

```
Yebhuyyakkhāyite cāpi, upaḍḍhakkhāyitepi ca;
```

```
Hoti thullaccayāpatti, sese āpatti dukkaṭaṃ.
```

<p rend="hangnum">§13.</p>

```
Nimittamattaṃ sesetvā, khāyitepi sarīrake;
```

```
Nimitte methunaṃ tasmiṃ, sevatopi parājayo.
```

<p rend="hangnum">§14.</p>

```
Uddhumātādisampatte, sabbatthāpi ca dukkaṭaṃ;
```

```
Khāyitākkhāyitaṃ nāma, sabbaṃ matasarīrake.
```

<p rend="hangnum">§15.</p>

```
Chinditvā pana tacchetvā, nimittuppāṭite pana;
```

```
Vaṇasaṅkhepato tasmiṃ, sevaṃ thullaccayaṃ phuse.
```

<p rend="hangnum">§16.</p>

```
Tato <pb ed="M" n="0.0003" /><pb ed="V" n="0.0003" /> methunarāgena, patitāya nimittato;
```

```
Tāyaṃ upakkamantassa, dukkaṭaṃ maṃsapesiyaṃ.
```

<p rend="hangnum">§17.</p>

```
Nakhapiṭṭhippamāṇepi, maṃse nhārumhi vā sati;
```

```
Methunaṃ paṭisevanto, jīvamāne parājito.
```

<p rend="hangnum">§18.</p>

```
Kaṇṇacchiddakkhināsāsu, vatthikose vaṇesu vā;
```

```
Aṅgajātaṃ pavesento, rāgā thullaccayaṃ phuse.
```

<p rend="hangnum">§19.</p>

```
Avasesasarīrasmiṃ, upakacchūrukādisu;
```

```
Vasā methunarāgassa, sevamānassa dukkaṭaṃ.
```

<p rend="hangnum">§20.</p>

```
Assagomahisādīnaṃ, oṭṭhagadrabhadantinaṃ;
```

```
Nāsāsu vatthikosesu, sevaṃ thullaccayaṃ phuse.
```

<p rend="hangnum">§21.</p>

```
Tathā sabbatiracchānaṃ, akkhikaṇṇavaṇesupi;
```

```
Avasesasarīresu, sevamānassa dukkaṭaṃ.
```

<p rend="hangnum">§22.</p>

```
Tesaṃ allasarīresu, matānaṃ sevato pana;
```

```
Tividhāpi siyāpatti, khettasmiṃ tividhe sati.
```

<p rend="hangnum">§23.</p>

```
Bahi methunarāgena, nimittaṃ itthiyā pana;
```

```
Nimittena chupantassa, tassa thullaccayaṃ siyā.
```

<p rend="hangnum">§24.</p>

```
Kāyasaṃsaggarāgena, nimittena mukhena vā;
```

```
Nimittaṃ itthiyā tassa, chupato garukaṃ siyā.
```

<p rend="hangnum">§25.</p>

```
Tathevobhayarāgena, nimittaṃ purisassapi;
```

```
Nimittena chupantassa, hoti āpatti dukkaṭaṃ.
```

<p rend="hangnum">§26.</p>

```
Nimittena nimittaṃ tu, tiracchānagatitthiyā;
```

```
Thullaccayaṃ chupantassa, hoti methunarāgato.
```

<p rend="hangnum">§27.</p>

```
Kāyasaṃsaggarāgena, tiracchānagatitthiyā;
```

```
Nimittena nimittassa, chupane dukkaṭaṃ mataṃ.
```

<p rend="hangnum">§28.</p>

```
Aṅgajātaṃ pavesetvā, tamāvaṭṭakate mukhe;
```

```
Tatthākāsagataṃ katvā, nīharantassa dukkaṭaṃ.
```

<p rend="hangnum">§29.</p>

```
Tathā <pb ed="M" n="0.0004" /> catūhi passehi, itthiyā heṭṭhimattalaṃ;
```

```
Achupantaṃ pavesetvā, nīharantassa dukkaṭaṃ.
```

<p rend="hangnum">§30.</p>

```
Uppāṭitoṭṭhamaṃsesu<pb ed="V" n="0.0004" />, bahi nikkhantakesu vā;
```

```
Dantesu vāyamantassa, tassa thullaccayaṃ siyā.
```

<p rend="hangnum">§31.</p>

```
Aṭṭhisaṅghaṭṭanaṃ katvā, magge duvidharāgato;
```

```
Sukke muttepi vāmutte, vāyamantassa dukkaṭaṃ.
```

<p rend="hangnum">§32.</p>

```
Itthiṃ methunarāgena, āliṅgantassa dukkaṭaṃ;
```

```
Hatthaggāhaparāmāsa-cumbanādīsvayaṃ nayo.
```

<p rend="hangnum">§33.</p>

```
Apade ahayo macchā, kapotā dvipadepi ca;
```

```
Godhā catuppade heṭṭhā, vatthu pārājikassime.
```

<p rend="hangnum">§34.</p>

```
Sevetukāmatācittaṃ, magge maggappavesanaṃ;
```

```
Idamaṅgadvayaṃ vuttaṃ, paṭhamantimavatthuno.
```

<p rend="hangnum">§35.</p>

```
Dukkaṭaṃ paṭhamasseva, sāmantamiti vaṇṇitaṃ;
```

```
Sesānaṃ pana tiṇṇampi, thullaccayamudīritaṃ.
```

<p rend="hangnum">§36.</p>

```
‘‘Anāpattī’’ti ñātabbaṃ, ajānantassa bhikkhuno;
```

```
Tathevāsādiyantassa, jānantassādikammino.
```

<p rend="hangnum">§37.</p>

```
Vinaye anayūparame parame;
```

```
Sujanassa sukhānayane nayane;
```

```
Paṭu hoti padhānarato na rato;
```

```
Idha yo pana sāramate ramate.
```

<p rend="hangnum">§38.</p>

```
Imaṃ hitavibhāvanaṃ bhāvanaṃ;
```

```
Avedi surasambhavaṃ sambhavaṃ;
```

```
Sa mārabaḷisāsane sāsane;
```

```
Samo bhavatupālinā pālinā.
```

Iti vinayavinicchaye paṭhamapārājikakathā niṭṭhitā.

#### Dutiyapārājikakathā

<p rend="hangnum">§39.</p>

```
Ādiyanto <pb ed="M" n="0.0005" /> harantova-haranto iriyāpathaṃ;
```

```
Vikopento tathā ṭhānā, cāventopi parājito.
```

<p rend="hangnum">§40.</p>

```
Tattha <pb ed="V" n="0.0005" /> nānekabhaṇḍānaṃ, pañcakānaṃ vasā pana;
```

```
Avahārā dasevete, viññātabbā vibhāvinā.
```

<p rend="hangnum">§41.</p>

```
Sāhatthāṇattiko ceva, nissaggo atthasādhako;
```

```
Dhuranikkhepanañcāti, idaṃ sāhatthapañcakaṃ.
```

<p rend="hangnum">§42.</p>

```
Pubbasahapayogo ca, saṃvidāharaṇampi ca;
```

```
Saṅketakammaṃ nemittaṃ, pubbayogādipañcakaṃ.
```

<p rend="hangnum">§43.</p>

```
Theyyapasayhaparikappa-paṭicchannakusādikā;
```

```
Avahārā ime pañca, veditabbāva viññunā.
```

<p rend="hangnum">§44.</p>

```
Vatthukālagghadese ca, paribhogañca pañcapi;
```

```
Ñatvā etāni kātabbo, paṇḍitena vinicchayo.
```

<p rend="hangnum">§45.</p>

```
Dutiyaṃ vāpi kuddālaṃ, piṭakaṃ pariyesato;
```

```
Gacchato theyyacittena, dukkaṭaṃ pubbayogato.
```

<p rend="hangnum">§46.</p>

```
Tatthajātakakaṭṭhaṃ vā, lataṃ vā chindato pana;
```

```
Dukkaṭaṃ ubhayatthāpi, vuttaṃ sahapayogato.
```

<p rend="hangnum">§47.</p>

```
Pathaviṃ khaṇato vāpi, byūhato paṃsumeva vā;
```

```
Āmasantassa vā kumbhiṃ, hoti āpatti dukkaṭaṃ.
```

<p rend="hangnum">§48.</p>

```
Mukhe pāsaṃ pavesetvā, khāṇuke baddhakumbhiyā;
```

```
Bandhanānaṃ vasā ñeyyo, ṭhānabhedo vijānatā.
```

<p rend="hangnum">§49.</p>

```
Dve ṭhānāni panekasmiṃ, khāṇuke baddhakumbhiyā;
```

```
Valayaṃ rukkhamūlasmiṃ, pavesetvā katāya vā.
```

<p rend="hangnum">§50.</p>

```
Uddharantassa khāṇuṃ vā, chindato saṅkhalimpi vā;
```

```
Thullaccayaṃ tato kumbhiṃ, ṭhānā cāveti ce cuto.
```

<p rend="hangnum">§51.</p>

```
Paṭhamaṃ <pb ed="M" n="0.0006" /> pana kumbhiṃ vā, uddharitvā tathā puna;
```

```
Ṭhānā cāveti khāṇuṃ vā, saṅkhaliṃ vāpi so nayo.
```

<p rend="hangnum">§52.</p>

```
Ito cito ca ghaṃsanto, mūle sāreti rakkhati;
```

```
Valayaṃ khegataṃ tattha, karontova parājito.
```

<p rend="hangnum">§53.</p>

```
Jātaṃ chindati ce rukkhaṃ, dukkaṭaṃ kumbhimatthake;
```

```
Samīpe chindato tassa, pācittiyamatatthajaṃ.
```

<p rend="hangnum">§54.</p>

```
Antokumbhigataṃ <pb ed="V" n="0.0006" /> bhaṇḍaṃ, phandāpeti sace pana;
```

```
Apabyūheti tattheva, tassa thullaccayaṃ siyā.
```

<p rend="hangnum">§55.</p>

```
Haranto kumbhiyā bhaṇḍaṃ, muṭṭhiṃ chindati attano;
```

```
Bhājane vā gataṃ katvā, hoti bhikkhu parājito.
```

<p rend="hangnum">§56.</p>

```
Hāraṃ vā pana pāmaṅgaṃ, suttāruḷhaṃ tu kumbhiyā;
```

```
Phandāpeti yathāvatthuṃ, ṭhānā cāveti ce cuto.
```

<p rend="hangnum">§57.</p>

```
Sappiādīsu yaṃ kiñci, pivato pādapūraṇaṃ;
```

```
Ekeneva payogena, pītamatte parājayo.
```

<p rend="hangnum">§58.</p>

```
Katvāva dhuranikkhepaṃ, pivantassa punappunaṃ;
```

```
Sakalampi ca taṃ kumbhiṃ, pivato na parājayo.
```

<p rend="hangnum">§59.</p>

```
Sace khipati yaṃ kiñci, bhaṇḍakaṃ telakumbhiyaṃ;
```

```
Taṃ pādagghanakaṃ telaṃ, dhuvaṃ pivati tāvade.
```

<p rend="hangnum">§60.</p>

```
Hatthato muttamatteva, theyyacitto vinassati;
```

```
Āviñjetvāpi vā kumbhiṃ, telaṃ gāḷeti ce tathā.
```

<p rend="hangnum">§61.</p>

```
Telassākiraṇaṃ ñatvā, khittaṃ rittāya kumbhiyā;
```

```
Pītaṃ telañca taṃ bhaṇḍaṃ, uddharantova dhaṃsito.
```

<p rend="hangnum">§62.</p>

```
Tattheva bhindato telaṃ, chaḍḍentassa tatheva ca;
```

```
Jhāpentassa abhogaṃ vā, karontassa ca dukkaṭaṃ.
```

Bhūmaṭṭhakathā.

<p rend="hangnum">§63.</p>

```
Ṭhapitaṃ <pb ed="M" n="0.0007" /> pattharitvā ca, sāṭakattharaṇādikaṃ;
```

```
Veṭhetvā uddharantassa, mutte ṭhānā parābhavo.
```

<p rend="hangnum">§64.</p>

```
Orimantena vā phuṭṭha-mokāsaṃ pārimantato;
```

```
Pārājikamatikkante, kaḍḍhato ujukampi vā.
```

Thalaṭṭhakathā.

<p rend="hangnum">§65.</p>

```
Purato mukhatuṇḍañca, kalāpaggañca pacchato;
```

```
Dvīsu passesu pakkhanto, heṭṭhā pādanakhā tathā.
```

<p rend="hangnum">§66.</p>

```
Uddhañcāpi <pb ed="V" n="0.0007" /> sikhagganti, gagane gacchato pana;
```

```
Morassa cha paricchedā, veditabbā vibhāvinā.
```

<p rend="hangnum">§67.</p>

```
Bhikkhu ‘‘sassāmikaṃ moraṃ, gahessāmī’’ti khegataṃ;
```

```
Hatthaṃ vāpi pasāreti, purato vāssa tiṭṭhati.
```

<p rend="hangnum">§68.</p>

```
Moropi gagane pakkhe, cāreti na ca gacchati;
```

```
Dukkaṭaṃ gamanacchede, āmasantassa ceva taṃ.
```

<p rend="hangnum">§69.</p>

```
Ṭhānā moramamocento, phandāpeti sace pana;
```

```
Evaṃ phandāpane tassa, thullaccayamudīritaṃ.
```

<p rend="hangnum">§70.</p>

```
Aggahetvā gahetvā vā, hatthena pana attano;
```

```
Ṭhānā cāveti ce moraṃ, sayaṃ ṭhānā cuto siyā.
```

<p rend="hangnum">§71.</p>

```
Phuṭṭhokāsaṃ mukhaggena, kalāpaggena vā pana;
```

```
Kalāpaggena vā phuṭṭhaṃ, mukhatuṇḍena bhikkhu ce.
```

<p rend="hangnum">§72.</p>

```
Atikkāmeyya yo moraṃ, ṭhānā cāveti nāma so;
```

```
Eseva ca nayo pāda-sikhāpakkhesu dīpito.
```

<p rend="hangnum">§73.</p>

```
Gagane pana gacchanto, kare moro nilīyati;
```

```
Taṃ kareneva cārento, phandāpetīti vuccati.
```

<p rend="hangnum">§74.</p>

```
Sace <pb ed="M" n="0.0008" /> gaṇhāti taṃ moraṃ, itarena karena so;
```

```
Cāvitattā pana ṭhānā, bhikkhu ṭhānā cuto siyā.
```

<p rend="hangnum">§75.</p>

```
Itaraṃ pana morassa, upaneti sace karaṃ;
```

```
Na doso tattha uḍḍetvā, sayameva nilīyati.
```

<p rend="hangnum">§76.</p>

```
Disvā aṅge nilīnaṃ taṃ, theyyacittena gacchato;
```

```
Pāde thullaccayaṃ hoti, dutiye ca parājayo.
```

<p rend="hangnum">§77.</p>

```
Bhūmiyaṃ ṭhitamorassa, tīṇi ṭhānāni paṇḍito;
```

```
Pādānañca kalāpassa, vasena paridīpaye.
```

<p rend="hangnum">§78.</p>

```
Tato kesaggamattampi, moraṃ pathavito pana;
```

```
Hoti pārājikaṃ tassa, ukkhipantassa bhikkhuno.
```

<p rend="hangnum">§79.</p>

```
Chijjamānaṃ suvaṇṇādiṃ, patte patati ce pana;
```

```
Hatthena uddharantassa, tassa pārājikaṃ siyā.
```

<p rend="hangnum">§80.</p>

```
Sace <pb ed="V" n="0.0008" /> anuddharitvāva, theyyacittena gacchati;
```

```
Dutiye padavārasmiṃ, pārājikamudīraye.
```

<p rend="hangnum">§81.</p>

```
Eseva ca nayo ñeyyo, hatthe vattheva matthake;
```

```
Taṃ taṃ tassa bhave ṭhānaṃ, yattha yattha patiṭṭhitaṃ.
```

Ākāsaṭṭhakathā.

<p rend="hangnum">§82.</p>

```
Theyyacittena yaṃ kiñci, mañcapīṭhādisuṭṭhitaṃ;
```

```
Āmāsampi anāmāsaṃ, āmasantassa dukkaṭaṃ.
```

<p rend="hangnum">§83.</p>

```
Saṃharitvā sace vaṃse, ṭhapitaṃ hoti cīvaraṃ;
```

```
Katvā punorato bhogaṃ, tathā antañca pārato.
```

<p rend="hangnum">§84.</p>

```
Cīvarena phuṭṭhokāso, ṭhānaṃ tassa pavuccati;
```

```
Na tu cīvaravaṃso so, hotīti sakalo mato.
```

<p rend="hangnum">§85.</p>

```
Orimantena <pb ed="M" n="0.0009" /> okāsaṃ, phuṭṭhaṃ tamitarena vā;
```

```
Itarenapi vā phuṭṭhaṃ, orimantena vā puna.
```

<p rend="hangnum">§86.</p>

```
Dakkhiṇantena phuṭṭhaṃ vā, vāmantenitarena vā;
```

```
Vāmantena phuṭṭhaṭṭhānaṃ, atikkāmayato cuti.
```

<p rend="hangnum">§87.</p>

```
Uddhaṃ vā ukkhipantassa, cīvaraṃ pana vaṃsato;
```

```
Kesaggamatte ukkhitte, tassa pārājikaṃ bhave.
```

<p rend="hangnum">§88.</p>

```
Rajjukena ca bandhitvā, ṭhapitaṃ pana cīvaraṃ;
```

```
Thullaccayaṃ vimocento, mutte pārājikaṃ phuse.
```

<p rend="hangnum">§89.</p>

```
Veṭhetvā ṭhapitaṃ vaṃse, nibbeṭhentassa bhikkhuno;
```

```
Valayaṃ chindato vāpi, mocentassapyayaṃ nayo.
```

<p rend="hangnum">§90.</p>

```
Cīvarassa pasāretvā, ṭhapitassa hi vaṃsake;
```

```
Saṃharitvā tu nikkhitte, cīvare viya nicchayo.
```

<p rend="hangnum">§91.</p>

```
Sikkāya pakkhipitvā yaṃ, laggitaṃ hoti bhaṇḍakaṃ;
```

```
Sikkāto taṃ haranto vā, saha sikkāya vā cuto.
```

<p rend="hangnum">§92.</p>

```
Kuntādiṃ nāgadantesu, ṭhitesu paṭipāṭiyā;
```

```
Agge vā pana bunde vā, gahetvā parikaḍḍhato.
```

<p rend="hangnum">§93.</p>

```
Pārājikaṃ <pb ed="V" n="0.0009" /> phuṭṭhokāsaṃ, atikkāmayato siyā;
```

```
Ujukaṃ ukkhipantassa, kesaggena parājayo.
```

<p rend="hangnum">§94.</p>

```
Pākārābhimukho ṭhatvā, ākaḍḍhati sace pana;
```

```
Orimantaphuṭṭhokāsa-mitarantaccaye cuto.
```

<p rend="hangnum">§95.</p>

```
Tatheva parato tassa, pellentassāpi bhikkhuno;
```

```
Bhittiṃ pana ca nissāya, ṭhapitepi ayaṃ nayo.
```

<p rend="hangnum">§96.</p>

```
Cālentassa ca tālassa, phalaṃ vatthu hi pūrati;
```

```
Yenassa bandhanā mutte, tasmiṃ pārājikaṃ bhave.
```

<p rend="hangnum">§97.</p>

```
Piṇḍiṃ <pb ed="M" n="0.0010" /> chindati tālassa, sace pārājikaṃ siyā;
```

```
Eseva ca nayo sesa-rukkhapupphaphalesupi.
```

Vehāsaṭṭhakathā.

<p rend="hangnum">§98.</p>

```
Gacchato hi nidhiṭṭhānaṃ, padavārena dukkaṭaṃ;
```

```
Udake pana gambhīre, tathā nimujjanādisu.
```

<p rend="hangnum">§99.</p>

```
Tatthajātakapupphesu, yena pupphena pūrati;
```

```
Vatthu taṃ chindato pupphaṃ, tassa pārājikaṃ vade.
```

<p rend="hangnum">§100.</p>

```
Ekanāḷassa vā passe, vāko uppalajātiyā;
```

```
Na chijjati tato yāva, tāva naṃ parirakkhati.
```

<p rend="hangnum">§101.</p>

```
Sāmikeheva pupphesu, chinditvā ṭhapitesupi;
```

```
Pubbe vuttanayeneva, veditabbo vinicchayo.
```

<p rend="hangnum">§102.</p>

```
Bhārabaddhāni pupphāni, chasvākāresu kenaci;
```

```
Ākārena sace tāni, ṭhānā cāveti nassati.
```

<p rend="hangnum">§103.</p>

```
Ṭhapitaṃ pana pupphānaṃ, kalāpaṃ jalapiṭṭhiyaṃ;
```

```
Cāletvā udakaṃ puppha-ṭṭhānā cāveti ce cuto.
```

<p rend="hangnum">§104.</p>

```
Parikappeti ce ‘‘ettha, gahessāmī’’ti rakkhati;
```

```
Uddharanto gataṭṭhānā, bhaṭṭho nāma pavuccati.
```

<p rend="hangnum">§105.</p>

```
Accuggatassa taṃ ṭhānaṃ, jalato sakalaṃ jalaṃ;
```

```
Uppāṭetvā tato pupphaṃ, ujumuddharato pana.
```

<p rend="hangnum">§106.</p>

```
Nāḷante <pb ed="V" n="0.0010" /> jalato mutta-matte pārājikaṃ bhave;
```

```
Amutte jalato tasmiṃ, thullaccayamudīritaṃ.
```

<p rend="hangnum">§107.</p>

```
Pupphe gahetvā nāmetvā, uppāṭeti sace pana;
```

```
Na tassa udakaṃ ṭhānaṃ, naṭṭho uppāṭitakkhaṇe.
```

<p rend="hangnum">§108.</p>

```
Yo <pb ed="M" n="0.0011" /> hi sassāmike macche, theyyacittena gaṇhati;
```

```
Baḷisenapi jālena, hatthena kuminena vā.
```

<p rend="hangnum">§109.</p>

```
Tassevaṃ gaṇhato vatthu, yena macchena pūrati;
```

```
Tasmiṃ uddhaṭamattasmiṃ, jalā hoti parājayo.
```

<p rend="hangnum">§110.</p>

```
Ṭhānaṃ salilajānañhi, kevalaṃ sakalaṃ jalaṃ;
```

```
Salilaṭṭhaṃ vimocento, jalā pārājiko bhave.
```

<p rend="hangnum">§111.</p>

```
Nīrato uppatitvā yo, tīre patati vārijo;
```

```
Gaṇhato taṃ panāpattiṃ, bhaṇḍagghena viniddise.
```

<p rend="hangnum">§112.</p>

```
Māraṇatthāya macchānaṃ, taḷāke nadiyāpi vā;
```

```
Ninne macchavisaṃ nāma, pakkhipitvā gate pana.
```

<p rend="hangnum">§113.</p>

```
Pacchā macchavisaṃ macchā, khāditvā pilavanti ce;
```

```
Pārājikaṃ mate macche, theyyacittena gaṇhato.
```

<p rend="hangnum">§114.</p>

```
Paṃsukūlikasaññāya, na doso koci gaṇhato;
```

```
Sāmikesvāharantesu, bhaṇḍadeyyamudīritaṃ.
```

<p rend="hangnum">§115.</p>

```
Gahetvā sāmikā macche, sace yanti nirālayā;
```

```
Gaṇhato pana te sese, theyyacittena dukkaṭaṃ.
```

<p rend="hangnum">§116.</p>

```
Amatesu anāpattiṃ, vadanti vinayaññuno;
```

```
Eseva ca nayo sese, kacchapādimhi vārije.
```

Udakaṭṭhakathā.

<p rend="hangnum">§117.</p>

```
‘‘Nāvaṃ nāvaṭṭhaṃ vā bhaṇḍaṃ, thenetvā gaṇhissāmī’’ti;
```

```
Pāduddhāre dosā vuttā, bhikkhussevaṃ gacchantassa.
```

<p rend="hangnum">§118.</p>

```
Baddhāya <pb ed="M" n="0.0012" /> nāvāya hi caṇḍasote;
```

```
Ṭhānaṃ mataṃ bandhanamekameva;
```

```
Bhikkhussa <pb ed="V" n="0.0011" /> tasmiṃ muttamatte;
```

```
Pārājikaṃ tassa vadanti dhīrā.
```

<p rend="hangnum">§119.</p>

```
Niccale udake nāva-mabandhanamavaṭṭhitaṃ;
```

```
Purato pacchato vāpi, passato vāpi kaḍḍhato.
```

<p rend="hangnum">§120.</p>

```
Ekenantena samphuṭṭha-mokāsamitarena taṃ;
```

```
Atikkāmayato nāvaṃ, tassa pārājikaṃ siyā.
```

§121. Tathā –

```
Uddhaṃ kesaggamattampi, udakamhā vimocite;
```

```
Adhonāvātalaṃ tena, phuṭṭhañca mukhavaṭṭiyā.
```

<p rend="hangnum">§122.</p>

```
Bandhitvā pana yā tīre, ṭhapitā niccale jale;
```

```
Bandhanañca ṭhitokāso, ṭhānaṃ tassā dvidhā mataṃ.
```

<p rend="hangnum">§123.</p>

```
Hoti thullaccayaṃ pubbaṃ, bandhanassa vimocane;
```

```
Pacchā kenacupāyena, ṭhānā cāveti ce cuto.
```

<p rend="hangnum">§124.</p>

```
Cāvetvā paṭhamaṃ ṭhānā, pacchā bandhanamocane;
```

```
Eseva ca nayo vutto, theyyacittassa bhikkhuno.
```

<p rend="hangnum">§125.</p>

```
Ussāretvā nikujjitvā, ṭhapitāya thale pana;
```

```
Phuṭṭhokāsova hi ṭhānaṃ, nāvāya mukhavaṭṭiyā.
```

<p rend="hangnum">§126.</p>

```
Ñeyyo ṭhānaparicchedo;
```

```
Ākāreheva pañcahi;
```

```
Yato kutoci cāvento;
```

```
Hoti pārājiko naro.
```

<p rend="hangnum">§127.</p>

```
Eseva ca nayo ñeyyo, nāvāyukkujjitāyapi;
```

```
Ṭhapitāyapi nāvāya, ghaṭikānaṃ tathūpari.
```

<p rend="hangnum">§128.</p>

```
Theyyā <pb ed="M" n="0.0013" /> titthe ṭhitaṃ nāvaṃ, āruhitvā sace pana;
```

```
Arittena phiyenāpi, pājentassa parājayo.
```

<p rend="hangnum">§129.</p>

```
Sace chattaṃ paṇāmetvā, ussāpetvāva cīvaraṃ;
```

```
Laṅkārasadisaṃ katvā, gaṇhāpeti samīraṇaṃ.
```

<p rend="hangnum">§130.</p>

```
Āgamma <pb ed="V" n="0.0012" /> balavā vāto, nāvaṃ harati ce pana;
```

```
Vāteneva haṭā nāvā, na doso koci vijjati.
```

<p rend="hangnum">§131.</p>

```
Sayameva ca yaṃ kiñci, gāmatitthamupāgataṃ;
```

```
Acāventova taṃ ṭhānā, kiṇitvā ce palāyati.
```

<p rend="hangnum">§132.</p>

```
Avahāro na bhikkhussa, bhaṇḍadeyyamudīritaṃ;
```

```
Sayameva ca gacchantiṃ, ṭhānā cāveti ce cuto.
```

Nāvaṭṭhakathā.

<p rend="hangnum">§133.</p>

```
Yānaṃ nāma ratho vayhaṃ, sakaṭaṃ sandamānikā;
```

```
Yānaṃ avaharissāmi, yānaṭṭhamiti vā pana.
```

<p rend="hangnum">§134.</p>

```
Gacchato dukkaṭaṃ vuttaṃ, dutiyaṃ pariyesato;
```

```
Ṭhānā cāvanayogasmiṃ, vijjamāne parājayo.
```

<p rend="hangnum">§135.</p>

```
Yānassa dukayuttassa, dasa ṭhānāni dīpaye;
```

```
Yānaṃ pājayato tassa, nisīditvā dhure pana.
```

<p rend="hangnum">§136.</p>

```
Thullaccayaṃ tu goṇānaṃ, pāduddhāre viniddise;
```

```
Cakkānañhi ṭhitokāsa-matikkante parābhavo.
```

<p rend="hangnum">§137.</p>

```
Ayuttakassāpi ca yānakassa, dhurenupatthambhaniyaṃ ṭhitassa;
```

```
Vasenupatthambhanicakkakānaṃ, ṭhānāni tīṇeva bhavanti tassa.
```

<p rend="hangnum">§138.</p>

```
Tathā dhurena dārūnaṃ, upariṭṭhapitassa ca;
```

```
Bhūmiyampi dhureneva, tatheva ṭhapitassa ca.
```

<p rend="hangnum">§139.</p>

```
Purato <pb ed="M" n="0.0014" /> pacchato vāpi, ṭhānā cāveti ce pana;
```

```
Thullaccayaṃ tu tiṇṇampi, ṭhānā cāve parājayo.
```

<p rend="hangnum">§140.</p>

```
Apanetvāna cakkāni, akkhānaṃ sīsakehi tu;
```

```
Ṭhitassūpari dārūnaṃ, ṭhānāni dve viniddise.
```

<p rend="hangnum">§141.</p>

```
Kaḍḍhanto ukkhipanto vā, phuṭṭhokāsaccaye cuto;
```

```
Ṭhapitassa panaññassa, bhūmiyaṃ yassa kassaci.
```

<p rend="hangnum">§142.</p>

```
Akkhuddhīnaṃ dhurassāti, pañca ṭhānāni dīpaye;
```

```
Uddhīsu vā gahetvā taṃ, ṭhānā cāveti ce cuto.
```

<p rend="hangnum">§143.</p>

```
Ṭhapitassa <pb ed="V" n="0.0013" /> hi cakkassa, nābhiyā pana bhūmiyaṃ;
```

```
Ekameva siyā ṭhānaṃ, paricchedopi pañcadhā.
```

<p rend="hangnum">§144.</p>

```
Phusitvā yaṃ ṭhitaṃ bhūmiṃ, nemipassena nābhiyā;
```

```
Ṭhānāni dve bhavantassa, naṭṭho tesamatikkame.
```

<p rend="hangnum">§145.</p>

```
Disvā yānamanārakkhaṃ, paṭipannaṃ mahāpathe;
```

```
Āruhitvā acodetvā, kiṇitvā yāti vaṭṭati.
```

Yānaṭṭhakathā.

<p rend="hangnum">§146.</p>

```
Sīsakkhandhakaṭolamba-vasā bhāro catubbidho;
```

```
Tattha sīsagataṃ bhāraṃ, āmasantassa dukkaṭaṃ.
```

<p rend="hangnum">§147.</p>

```
Ito cito ca ghaṃsanto, theyyacittena yo pana;
```

```
Sirasmiṃyeva sāreti, tassa thullaccayaṃ siyā.
```

<p rend="hangnum">§148.</p>

```
Khandhaṃ oropite bhāre, tassa pārājikaṃ mataṃ;
```

```
Sīsato kesamattampi, mocentopi parājito.
```

<p rend="hangnum">§149.</p>

```
Bhāraṃ pathaviyaṃ kiñci, ṭhapetvā suddhamānaso;
```

```
Pacchā taṃ theyyacittena, uddharanto parājito.522
```

<p rend="hangnum">§150.</p>

```
Ettha <pb ed="M" n="0.0015" /> vuttanayeneva, sesesupi asesato;
```

```
Bhāresu matisārena, veditabbo vinicchayo.
```

Bhāraṭṭhakathā.

<p rend="hangnum">§151.</p>

```
Dukkaṭaṃ muninā vuttaṃ, ārāmaṃ abhiyuñjato;
```

```
Parājeti paraṃ dhammaṃ, caranto ce parājito.522
```

<p rend="hangnum">§152.</p>

```
Vimatiṃ janayantassa, tassa thullaccayaṃ siyā;
```

```
Parajjati sayaṃ dhammaṃ, caranto yopi tassa ca.
```

<p rend="hangnum">§153.</p>

```
Sāmino dhuranikkhepe, ‘‘na dassāmī’’ti cattano;
```

```
Pārājikaṃ bhave tassa, sabbesaṃ kūṭasakkhinaṃ.
```

Ārāmaṭṭhakathā.

<p rend="hangnum">§154.</p>

```
Vihāraṃ <pb ed="V" n="0.0014" /> saṅghikaṃ kiñci, acchinditvāna gaṇhituṃ;
```

```
Sabbesaṃ dhuranikkhepā-bhāvatova na sijjhati.
```

Vihāraṭṭhakathā.

<p rend="hangnum">§155.</p>

```
Sīsāni sāliādīnaṃ, nirumbhitvāna gaṇhato;
```

```
Asitena ca lāyitvā, chinditvā vā karena ca.
```

<p rend="hangnum">§156.</p>

```
Yasmiṃ bījepi vā vatthu, sīse pūreti muṭṭhiyaṃ;
```

```
Bandhanā mocite tasmiṃ, tassa pārājikaṃ bhave.
```

<p rend="hangnum">§157.</p>

```
Acchinno pana daṇḍo vā, taco vā appamattako;
```

```
Vīhināḷampi vā dīghaṃ, anikkhantova rakkhati.
```

<p rend="hangnum">§158.</p>

```
Sace <pb ed="M" n="0.0016" /> so parikappeti, ‘‘madditvā panidaṃ ahaṃ;
```

```
Papphoṭetvā ito sāraṃ, gaṇhissāmī’’ti rakkhati.
```

<p rend="hangnum">§159.</p>

```
Maddanuddharaṇe natthi, doso papphoṭanepi vā;
```

```
Attano bhājanagataṃ, karontassa parājayo.
```

<p rend="hangnum">§160.</p>

```
Jānaṃ kesaggamattampi, pathaviṃ parasantakaṃ;
```

```
Theyyacittena ce khīlaṃ, saṅkāmeti parājayo.
```

<p rend="hangnum">§161.</p>

```
Tañca kho sāmikānaṃ tu, dhuranikkhepane sati;
```

```
Anagghā bhūmi nāmesā, tasmā evamudīritaṃ.
```

<p rend="hangnum">§162.</p>

```
Gahetabbā sace hoti, dvīhi khīlehi yā pana;
```

```
Ādo thullaccayaṃ tesu, dutiyeva parājayo.
```

<p rend="hangnum">§163.</p>

```
Ñāpetukāmo yo bhikkhu, ‘‘mamedaṃ santaka’’nti ca;
```

```
Rajjuṃ vāpi pasāreti, yaṭṭhiṃ pāteti dukkaṭaṃ.
```

<p rend="hangnum">§164.</p>

```
Yehi dvīhi payogehi, attano santakaṃ siyā;
```

```
Ādo thullaccayaṃ tesu, dutiye ca parājayo.
```

Khettaṭṭhakathā.

<p rend="hangnum">§165.</p>

```
Khette vuttanayeneva, vatthuṭṭhassa vinicchayo;
```

```
Gāmaṭṭhepi ca vattabbaṃ, apubbaṃ natthi kiñcipi.
```

Vatthuṭṭhagāmaṭṭhakathā.

<p rend="hangnum">§166.</p>

```
Tiṇaṃ <pb ed="V" n="0.0015" /> vā pana paṇṇaṃ vā, lataṃ vā kaṭṭhameva vā;
```

```
Bhaṇḍaggheneva kātabbo, gaṇhanto tatthajātakaṃ.
```

<p rend="hangnum">§167.</p>

```
Mahagghe pana rukkhasmiṃ, chinnamattepi nassati;
```

```
Tacchetvā ṭhapito rukkho, gahetabbo na kocipi.
```

<p rend="hangnum">§168.</p>

```
Chinditvā <pb ed="M" n="0.0017" /> ṭhapitaṃ mūle, rukkhamaddhagataṃ pana;
```

```
‘‘Chaḍḍito sāmikehī’’ti, gahetuṃ pana vaṭṭati.
```

<p rend="hangnum">§169.</p>

```
Lakkhaṇe challiyonaddhe, na doso koci gaṇhato;
```

```
Ajjhāvutthaṃ kataṃ vāpi, vinassantañca gaṇhato.
```

<p rend="hangnum">§170.</p>

```
Yo cārakkhaṭṭhānaṃ patvā, katvā kammaṭṭhānādīni;
```

```
Citte cintento vā aññaṃ, bhaṇḍadeyyaṃ hotevassa.
```

<p rend="hangnum">§171.</p>

```
Varāhabyagghacchataracchakādito;
```

```
Upaddavā muccitukāmatāya yo;
```

```
Tatheva taṃ ṭhānamatikkameti ce;
```

```
Na koci doso pana bhaṇḍadeyyakaṃ.
```

<p rend="hangnum">§172.</p>

```
Idamārakkhaṇaṭṭhānaṃ, garukaṃ suṅkaghātato;
```

```
Tasmā dukkaṭamuddiṭṭhaṃ, tamanokkamma gacchato.
```

<p rend="hangnum">§173.</p>

```
Etaṃ pariharantassa, theyyacittena satthunā;
```

```
Pārājikamanuddiṭṭhaṃ, ākāsenāpi gacchato.
```

<p rend="hangnum">§174.</p>

```
Tasmā ettha visesena, satisampannacetasā;
```

```
Appamattena hotabbaṃ, piyasīlena bhikkhunā.
```

Araññaṭṭhakathā.

<p rend="hangnum">§175.</p>

```
Toyadullabhakālasmiṃ, bhājane gopitaṃ jalaṃ;
```

```
Āviñjitvā pavesetvā, chiddaṃ katvāpi vā tathā.
```

<p rend="hangnum">§176.</p>

```
Vāpiyaṃ vā taḷāke vā, bhājanaṃ attano pana;
```

```
Gaṇhantassa pavesetvā, bhaṇḍagghena viniddise.
```

<p rend="hangnum">§177.</p>

```
Chindato mariyādaṃ tu, adinnādānapubbato;
```

```
Bhūtagāmena saddhimpi, dukkaṭaṃ paridīpitaṃ.
```

<p rend="hangnum">§178.</p>

```
Anto <pb ed="M" n="0.0018" /><pb ed="V" n="0.0016" /> ṭhatvā bahi ṭhatvā, chindanto ubhayatthapi;
```

```
Bahiantena kātabbo, antoantena majjhato.
```

Udakakathā.

<p rend="hangnum">§179.</p>

```
Vārena sāmaṇerā yaṃ, dantakaṭṭhamaraññato;
```

```
Ānetvācariyānampi, āharanti sace pana.
```

<p rend="hangnum">§180.</p>

```
Chinditvā yāva saṅghassa, na niyyādenti te pana;
```

```
Ābhataṃ tāva taṃ sabbaṃ, tesameva ca santakaṃ.
```

<p rend="hangnum">§181.</p>

```
Tasmā taṃ theyyacittena, gaṇhantassa ca bhikkhuno;
```

```
Garubhaṇḍañca saṅghassa, bhaṇḍagghena parābhavo.
```

<p rend="hangnum">§182.</p>

```
Yadā niyyāditaṃ tehi, tato paṭṭhāya saṅghikaṃ;
```

```
Gaṇhantassāpi theyyāya, avahāro na vijjati.
```

<p rend="hangnum">§183.</p>

```
Arakkhattā yathāvuḍḍha-mabhājetabbatopi ca;
```

```
Sabbasādhāraṇattā ca, aññaṃ viya na hotidaṃ.
```

Dantakaṭṭhakathā.

<p rend="hangnum">§184.</p>

```
Aggiṃ vā deti satthena, ākoṭeti samantato;
```

```
Ākoṭeti visaṃ vāpi, maṇḍūkaṇṭakanāmakaṃ.
```

<p rend="hangnum">§185.</p>

```
Yena vā tena vā rukkho, vinassati ca ḍayhati;
```

```
Sabbattha bhikkhuno tassa, bhaṇḍadeyyaṃ pakāsitaṃ.
```

Vanappatikathā.

<p rend="hangnum">§186.</p>

```
Sīsato kaṇṇato vāpi, gīvato hatthatopi vā;
```

```
Chinditvā vāpi mocetvā, gaṇhato theyyacetasā.
```

<p rend="hangnum">§187.</p>

```
Hoti <pb ed="M" n="0.0019" /> mocitamattasmiṃ, sīsādīhi parājayo;
```

```
Thullaccayaṃ karontassa, ākaḍḍhanavikaḍḍhanaṃ.
```

<p rend="hangnum">§188.</p>

```
Hatthā anīharitvāva, valayaṃ kaṭakampi vā;
```

```
Aggabāhuñca ghaṃsanto, cāreti aparāparaṃ.
```

<p rend="hangnum">§189.</p>

```
Tamākāsagataṃ <pb ed="V" n="0.0017" /> coro, karoti yadi rakkhati;
```

```
Saviññāṇakato mūle, valayaṃva na hotidaṃ.
```

<p rend="hangnum">§190.</p>

```
Nivatthaṃ pana vatthaṃ yo, acchindati parassa ce;
```

```
Paropi pana lajjāya, sahasā taṃ na muñcati.
```

<p rend="hangnum">§191.</p>

```
Ākaḍḍhati ca coropi, so paro tāva rakkhati;
```

```
Parassa hatthato vatthe, muttamatte parājayo.
```

<p rend="hangnum">§192.</p>

```
Sabhaṇḍahārakaṃ bhaṇḍaṃ, nentassa paṭhame pade;
```

```
Thullaccayamatikkante, dutiyeva cuto siyā.
```

<p rend="hangnum">§193.</p>

```
Pātāpeti sace bhaṇḍaṃ, tajjetvā theyyacetano;
```

```
Parassa hatthato bhaṇḍe, muttamatte parājayo.
```

<p rend="hangnum">§194.</p>

```
Athāpi parikappetvā, pātāpeti va yo pana;
```

```
Tassa pātāpane vuttaṃ, dukkaṭāmasanepi ca.
```

<p rend="hangnum">§195.</p>

```
Phandāpeti yathāvatthuṃ, ṭhānā cāveti ce cuto;
```

```
‘‘Tiṭṭha tiṭṭhā’’ti vadato, na doso chaḍḍitepi ca.
```

<p rend="hangnum">§196.</p>

```
Āgantvā theyyacittena, pacchā taṃ gaṇhato siyā;
```

```
Pārājikaṃ taduddhāre, sālaye sāmike gate.
```

<p rend="hangnum">§197.</p>

```
Gaṇhato sakasaññāya, gahaṇe pana rakkhati;
```

```
Bhaṇḍadeyyaṃ tathā paṃsu-kūlasaññāya gaṇhato.
```

<p rend="hangnum">§198.</p>

```
‘‘Tiṭṭha <pb ed="M" n="0.0020" /> tiṭṭhā’’ti vutto ca, chaḍḍetvā pana bhaṇḍakaṃ;
```

```
Katvāva dhuranikkhepaṃ, bhīto corā palāyati.
```

<p rend="hangnum">§199.</p>

```
Gaṇhato theyyacittena, uddhāre dukkaṭaṃ puna;
```

```
Dātabbamāharāpente, adentassa parājayo.
```

<p rend="hangnum">§200.</p>

```
‘‘Kasmā? Tassa payogena, chaḍḍitattā’’ti sādaraṃ;
```

```
**Mahāaṭṭhakathāyaṃ** tu, vuttamaññāsu nāgataṃ.
```

Haraṇakathā.

<p rend="hangnum">§201.</p>

```
Sampajānamusāvādaṃ, ‘‘na gaṇhāmī’’ti bhāsato;
```

```
Adinnādānapubbattā, dukkaṭaṃ hoti bhikkhuno.
```

<p rend="hangnum">§202.</p>

```
‘‘Raho <pb ed="V" n="0.0018" /> mayā panetassa, ṭhapitaṃ kiṃ nu dassati’’;
```

```
Iccevaṃ vimatuppāde, tassa thullaccayaṃ siyā.
```

<p rend="hangnum">§203.</p>

```
Tasmiṃ dāne nirussāhe, paro ce nikkhipe dhuraṃ;
```

```
Ubhinnaṃ dhuranikkhepe, bhikkhu hoti parājito.
```

<p rend="hangnum">§204.</p>

```
Cittenādātukāmova, ‘‘dassāmī’’ti mukhena ce;
```

```
Vadato dhuranikkhepe, sāmino hi parājayo.
```

Upanidhikathā.

<p rend="hangnum">§205.</p>

```
Suṅkaghātassa antova, ṭhatvā pāteti ce bahi;
```

```
Dhuvaṃ patati ce hatthā, muttamatte parājayo.
```

<p rend="hangnum">§206.</p>

```
Taṃ rukkhe khāṇuke vāpi, hutvā paṭihataṃ puna;
```

```
Vātukkhittampi vā anto, sace patati rakkhati.
```

<p rend="hangnum">§207.</p>

```
Patitvā <pb ed="M" n="0.0021" /> bhūmiyaṃ pacchā, vaṭṭantaṃ pana bhaṇḍakaṃ;
```

```
Sace pavisatyantova, tassa pārājikaṃ siyā.
```

<p rend="hangnum">§208.</p>

```
Ṭhatvā ṭhatvā pavaṭṭantaṃ, paviṭṭhaṃ ce parājayo;
```

```
Atiṭṭhamānaṃ vaṭṭitvā, paviṭṭhaṃ pana rakkhati.
```

<p rend="hangnum">§209.</p>

```
Iti vuttaṃ daḷhaṃ katvā, **kurundaṭṭhakathā**disu;
```

```
Sārato taṃ gahetabbaṃ, yuttaṃ viya ca dissati.
```

<p rend="hangnum">§210.</p>

```
Sayaṃ vā yadi vaṭṭeti, vaṭṭāpeti parena vā;
```

```
Aṭṭhatvā vaṭṭamānaṃ taṃ, gataṃ nāsakaraṃ siyā.
```

<p rend="hangnum">§211.</p>

```
Ṭhatvā ṭhatvā sace anto, bahi gacchati rakkhati;
```

```
Ṭhapite suddhacittena, sayaṃ vaṭṭati vaṭṭati.
```

<p rend="hangnum">§212.</p>

```
Gacchante pana yāne vā, gaje vā taṃ ṭhapeti ce;
```

```
Bahi nīharaṇatthāya, nāvahāropi nīhaṭe.
```

<p rend="hangnum">§213.</p>

```
Ṭhapite ṭhitayāne vā, payogena vinā gate;
```

```
Satipi theyyacittasmiṃ, avahāro na vijjati.
```

<p rend="hangnum">§214.</p>

```
Sace pājeti taṃ yānaṃ, ṭhapetvā yānake maṇiṃ;
```

```
Siyā pārājikaṃ tassa, sīmātikkamane pana.
```

<p rend="hangnum">§215.</p>

```
Suṅkaṭṭhāne <pb ed="V" n="0.0019" /> mataṃ suṅkaṃ, gantuṃ datvāva vaṭṭati;
```

```
Seso idha kathāmaggo, araññaṭṭhakathāsamo.
```

Suṅkaghātakathā.

<p rend="hangnum">§216.</p>

```
**Antojātaṃ dhanakkītaṃ,** dinnaṃ vā pana kenaci;
```

```
Dāsaṃ **karamarānītaṃ,** harantassa parājayo.
```

<p rend="hangnum">§217.</p>

```
Bhujissaṃ vā harantassa, mānusaṃ mātarāpi vā;
```

```
Pitarāṭhapitaṃ vāpi, avahāro na vijjati.
```

<p rend="hangnum">§218.</p>

```
Taṃ <pb ed="M" n="0.0022" /> palāpetukāmova, ukkhipitvā bhujehi vā;
```

```
Taṃ ṭhitaṭṭhānato kiñci, saṅkāmeti parājayo.
```

<p rend="hangnum">§219.</p>

```
Tajjetvā padasā dāsaṃ, nentassa padavārato;
```

```
Honti āpattiyo vuttā, tassa thullaccayādayo.
```

<p rend="hangnum">§220.</p>

```
Hatthādīsu gahetvā taṃ, kaḍḍhatopi parājayo;
```

```
‘‘Gaccha yāhi palāyā’’ti, vadatopi ayaṃ nayo.
```

<p rend="hangnum">§221.</p>

```
Vegasāva palāyantaṃ, ‘‘palāyā’’ti ca bhāsato;
```

```
Hoti pārājikenassa, anāpatti hi bhikkhuno.
```

<p rend="hangnum">§222.</p>

```
Saṇikaṃ pana gacchantaṃ, sace vadati sopi ca;
```

```
Sīghaṃ gacchati ce tassa, vacanena parājayo.
```

<p rend="hangnum">§223.</p>

```
Palāyitvā sace aññaṃ, gāmaṃ vā nigamampi vā;
```

```
Gataṃ disvā tato tañce, palāpeti parājayo.
```

Pāṇakathā.

<p rend="hangnum">§224.</p>

```
Theyyā sappakaraṇḍaṃ ce, parāmasati dukkaṭaṃ;
```

```
Phandāpeti yathāvatthuṃ, ṭhānato cāvane cuto.
```

<p rend="hangnum">§225.</p>

```
Ugghāṭetvā karaṇḍaṃ tu, sappamuddharato pana;
```

```
Karaṇḍatalato mutte, naṅguṭṭhe tu parājayo.
```

<p rend="hangnum">§226.</p>

```
Ghaṃsitvā kaḍḍhato sappaṃ, naṅguṭṭhe mukhavaṭṭito;
```

```
Tassa sappakaraṇḍassa, muttamatte parājayo.
```

<p rend="hangnum">§227.</p>

```
Karaṇḍaṃ <pb ed="V" n="0.0020" /> vivaritvā ce, pakkosantassa nāmato;
```

```
So nikkhamati ce sappo, tassa pārājikaṃ siyā.
```

<p rend="hangnum">§228.</p>

```
Tathā katvā tu maṇḍūka-mūsikānaṃ ravampi vā;
```

```
Pakkosantassa nāmena, nikkhantepi parājayo.
```

<p rend="hangnum">§229.</p>

```
Mukhaṃ <pb ed="M" n="0.0023" /> avivaritvāva, karontassevameva ca;
```

```
Yena kenaci nikkhante, sappe pārājikaṃ siyā.
```

<p rend="hangnum">§230.</p>

```
Mukhe vivarite sappo, sayameva palāyati;
```

```
Na pakkosati ce tassa, bhaṇḍadeyyamudīritaṃ.
```

Apadakathā.

<p rend="hangnum">§231.</p>

```
Theyyacittena yo hatthiṃ, karotāmasanādayo;
```

```
Honti āpattiyo tassa, tividhā dukkaṭādayo.
```

<p rend="hangnum">§232.</p>

```
Sālāyaṃ ṭhitahatthissa, antovatthaṅgaṇesupi;
```

```
Ṭhānaṃ sālā ca vatthu ca, aṅgaṇaṃ sakalaṃ siyā.
```

<p rend="hangnum">§233.</p>

```
Abaddhassa hi baddhassa, ṭhitaṭṭhānañca bandhanaṃ;
```

```
Tasmā tesaṃ vasā hatthiṃ, harato kāraye budho.
```

<p rend="hangnum">§234.</p>

```
Nagarassa bahiddhā tu, ṭhitassa pana hatthino;
```

```
Ṭhitaṭṭhānaṃ bhave ṭhānaṃ, padavārena kāraye.
```

<p rend="hangnum">§235.</p>

```
Nipannassa gajassekaṃ, ṭhānaṃ taṃ uṭṭhapeti ce;
```

```
Tasmiṃ uṭṭhitamatte tu, tassa pārājikaṃ siyā.
```

<p rend="hangnum">§236.</p>

```
Eseva ca nayo ñeyyo, turaṅgamahisādisu;
```

```
Natthi kiñcipi vattabbaṃ, dvipadepi bahuppade.
```

Catuppadakathā.

<p rend="hangnum">§237.</p>

```
Paresanti vijānitvā, paresaṃ santakaṃ dhanaṃ;
```

```
Garukaṃ theyyacittena, ṭhānā cāveti ce cuto.
```

<p rend="hangnum">§238.</p>

```
Anāpatti sasaññissa, tiracchānapariggahe;
```

```
Tāvakālikavissāsa-ggāhe petapariggahe.
```

<p rend="hangnum">§239.</p>

```
Yo <pb ed="M" n="0.0024" /><pb ed="V" n="0.0021" /> panettha ca vattabbo, **pāḷimuttavinicchayo**;
```

```
Taṃ mayaṃ paratoyeva, bhaṇissāma pakiṇṇake.
```

<p rend="hangnum">§240.</p>

```
Parājitānekamalena vuttaṃ;
```

```
Pārājikaṃ yaṃ dutiyaṃ jinena;
```

```
Vutto samāsena mayassa cattho;
```

```
Vattuṃ asesena hi ko samattho.
```

Iti vinayavinicchaye dutiyapārājikakathā niṭṭhitā.

#### Tatiyapārājikakathā

<p rend="hangnum">§241.</p>

```
Manussajātiṃ jānanto, jīvitā yo viyojaye;
```

```
Nikkhipeyyassa satthaṃ vā, vadeyya maraṇe guṇaṃ.
```

<p rend="hangnum">§242.</p>

```
Deseyya maraṇūpāyaṃ, hotāyampi parājito;
```

```
Asandheyyova so ñeyyo, dvedhā bhinnasilā viya.
```

<p rend="hangnum">§243.</p>

```
Vuttā pāṇātipātassa, payogā cha mahesinā;
```

```
Sāhatthiko tathāṇatti-nissaggithāvarādayo.
```

<p rend="hangnum">§244.</p>

```
Tattha kāyena vā kāya-paṭibaddhena vā sayaṃ;
```

```
Mārentassa paraṃ ghāto, ayaṃ **sāhatthiko** mato.
```

<p rend="hangnum">§245.</p>

```
‘‘Evaṃ tvaṃ paharitvā taṃ, mārehī’’ti ca bhikkhuno;
```

```
Parassāṇāpanaṃ nāma, aya**māṇattiko** nayo.
```

<p rend="hangnum">§246.</p>

```
Dūraṃ māretukāmassa, usuādinipātanaṃ;
```

```
Kāyena paṭibaddhena, ayaṃ **nissaggiyo** vidhi.
```

<p rend="hangnum">§247.</p>

```
Asañcārimupāyena, māraṇatthaṃ parassa ca;
```

```
Opātādividhānaṃ tu, payogo **thāvaro** ayaṃ.
```

<p rend="hangnum">§248.</p>

```
Paraṃ <pb ed="M" n="0.0025" /><pb ed="V" n="0.0022" /> māretukāmassa, vijjāya jappanaṃ pana;
```

```
Ayaṃ **vijjāmayo** nāma, payogo pañcamo mato.
```

<p rend="hangnum">§249.</p>

```
Samatthā māraṇe yā ca, iddhi kammavipākajā;
```

```
Aya**middhimayo** nāma, payogo samudīrito.
```

<p rend="hangnum">§250.</p>

```
Ekeko duvidho tattha, hotīti paridīpito;
```

```
Uddesopi anuddeso, bhedo tesamayaṃ pana.
```

<p rend="hangnum">§251.</p>

```
Bahusvapi yamuddissa, pahāraṃ deti ce pana;
```

```
Maraṇena ca tasseva, kammunā tena bajjhati.
```

<p rend="hangnum">§252.</p>

```
Anuddissa pahārepi, yassa kassaci dehino;
```

```
Pahārappaccayā tassa, maraṇaṃ ce parājayo.
```

<p rend="hangnum">§253.</p>

```
Mate pahaṭamatte vā, pacchā mubhayathāpi ca;
```

```
Hantā pahaṭamattasmiṃ, kammunā tena bajjhati.
```

<p rend="hangnum">§254.</p>

```
Evaṃ sāhatthiko ñeyyo, tathā āṇattikopi ca;
```

```
Ettāvatā samāsena, dve payogā hi dassitā.
```

<p rend="hangnum">§255.</p>

```
Vatthu kālo ca deso ca, satthañca iriyāpatho;
```

```
Karaṇassa visesoti, cha āṇattiniyāmakā.
```

<p rend="hangnum">§256.</p>

```
Māretabbo hi yo tattha, so **‘‘vatthū’’**ti pavuccati;
```

```
Pubbaṇhādi siyā **kālo,** sattānaṃ yobbanādi ca.
```

<p rend="hangnum">§257.</p>

```
**Deso** gāmādi viññeyyo, **satthaṃ** taṃ sattamāraṇaṃ;
```

```
Māretabbassa sattassa, nisajjādi**riyāpatho**.
```

<p rend="hangnum">§258.</p>

```
Vijjhanaṃ bhedanañcāpi, chedanaṃ tāḷanampi vā;
```

```
Evamādividhoneko, **viseso karaṇassa** tu.
```

<p rend="hangnum">§259.</p>

```
‘‘Yaṃ mārehī’’ti āṇatto, aññaṃ māreti ce tato;
```

```
‘‘Purato paharitvāna, mārehī’’ti ca bhāsito.
```

<p rend="hangnum">§260.</p>

```
Pacchato <pb ed="M" n="0.0026" /> passato vāpi, paharitvāna mārite;
```

```
Vatthāṇatti visaṅketā, mūlaṭṭho pana muccati.
```

<p rend="hangnum">§261.</p>

```
**Vatthuṃ** taṃ avirajjhitvā, yathāṇattiñca mārite;
```

```
Ubhayesaṃ yathākālaṃ, kammabaddho udīrito.
```

<p rend="hangnum">§262.</p>

```
Āṇatto <pb ed="V" n="0.0023" /> ‘‘ajja pubbaṇhe, mārehī’’ti ca yo pana;
```

```
So ce māreti sāyanhe, mūlaṭṭho parimuccati.
```

<p rend="hangnum">§263.</p>

```
Āṇattasseva so vutto;
```

```
Kammabaddho mahesinā;
```

```
Kālassa hi visaṅketā;
```

```
Doso nāṇāpakassa so.
```

<p rend="hangnum">§264.</p>

```
‘‘Ajja mārehi pubbaṇhe, svevā’’ti aniyāmite;
```

```
Yadā kadāci pubbaṇhe, visaṅketo na mārite.
```

<p rend="hangnum">§265.</p>

```
Eteneva upāyena, **kālabhedesu** sabbaso;
```

```
Saṅketo ca visaṅketo, veditabbo vibhāvinā.
```

<p rend="hangnum">§266.</p>

```
‘‘Imaṃ gāme ṭhitaṃ veriṃ, mārehī’’ti ca bhāsito;
```

```
Sace so pana māreti, ṭhitaṃ taṃ yattha katthaci.
```

<p rend="hangnum">§267.</p>

```
Natthi tassa visaṅketo, ubho bajjhanti kammunā;
```

```
‘‘Gāmeyevā’’ti āṇatto, vane vā sāvadhāraṇaṃ.
```

<p rend="hangnum">§268.</p>

```
‘‘Vaneyevā’’ti vā vutto, gāme māreti cepi vā;
```

```
Visaṅketo viññātabbo, mūlaṭṭho parimuccati.
```

<p rend="hangnum">§269.</p>

```
Eteneva upāyena, **sabbadesesu** bhedato;
```

```
Saṅketo ca visaṅketo, veditabbova viññunā.
```

<p rend="hangnum">§270.</p>

```
‘‘Satthena pana mārehi, āṇatto’’ti ca kenaci;
```

```
Yena kenaci satthena, visaṅketo na mārite.
```

<p rend="hangnum">§271.</p>

```
‘‘Iminā <pb ed="M" n="0.0027" /> vāsinā hī’’ti, vutto aññena vāsinā;
```

```
‘‘Imassāsissa vāpi tvaṃ, dhārāyetāya māraya’’.
```

<p rend="hangnum">§272.</p>

```
Iti vutto sace veriṃ, dhārāya itarāya vā;
```

```
Tharunā vāpi tuṇḍena, visaṅketova mārite.
```

<p rend="hangnum">§273.</p>

```
Eteneva upāyena, **sabbāvudhakajātisu**;
```

```
Saṅketo ca visaṅketo, veditabbo visesato.
```

<p rend="hangnum">§274.</p>

```
‘‘Gacchantamenaṃ mārehi’’, iti vutto parena so;
```

```
Māreti naṃ nisinnaṃ ce, visaṅketo na vijjati.
```

<p rend="hangnum">§275.</p>

```
‘‘Nisinnaṃyeva <pb ed="V" n="0.0024" /> mārehi’’, ‘‘gacchantaṃyeva vā’’ti ca;
```

```
Vutto māreti gacchantaṃ, nisinnaṃ vā yathākkamaṃ.
```

<p rend="hangnum">§276.</p>

```
Visaṅketanti ñātabbaṃ, bhikkhunā vinayaññunā;
```

```
Eseva ca nayo ñeyyo, **sabbiriyāpathesu** ca.
```

<p rend="hangnum">§277.</p>

```
‘‘Mārehī’’ti ca vijjhitvā, āṇatto hi parena so;
```

```
Vijjhitvāva tamāreti, visaṅketo na vijjati.
```

<p rend="hangnum">§278.</p>

```
‘‘Mārehī’’ti ca vijjhitvā, āṇatto hi parena so;
```

```
Chinditvā yadi māreti, visaṅketova hoti so.
```

<p rend="hangnum">§279.</p>

```
Eteneva upāyena, sabbesu **karaṇesupi**;
```

```
Saṅkete ca visaṅkete, veditabbo vinicchayo.
```

<p rend="hangnum">§280.</p>

```
Dīghaṃ rassaṃ kisaṃ thūlaṃ, kāḷaṃ odātameva vā;
```

```
Āṇatto aniyāmetvā, mārehīti ca kenaci.
```

<p rend="hangnum">§281.</p>

```
Sopi yaṃ kiñci āṇatto, sace māreti tādisaṃ;
```

```
Natthi tattha visaṅketo, ubhinnampi parājayo.
```

<p rend="hangnum">§282.</p>

```
Manussaṃ kiñci uddissa, sace khaṇativāṭakaṃ;
```

```
Khaṇantassa ca opātaṃ, hoti āpatti dukkaṭaṃ.
```

<p rend="hangnum">§283.</p>

```
Dukkhassuppattiyā <pb ed="M" n="0.0028" /> tattha, tassa thullaccayaṃ siyā;
```

```
Patitvā ca mate tasmiṃ, tassa pārājikaṃ bhave.
```

<p rend="hangnum">§284.</p>

```
Nipatitvā panaññasmiṃ, mate doso na vijjati;
```

```
Anuddissakamopāto, khato hoti sace pana.
```

<p rend="hangnum">§285.</p>

```
‘‘Patitvā ettha yo koci, maratū’’ti hi yattakā;
```

```
Maranti nipatitvā ce, dosā hontissa tattakā.
```

<p rend="hangnum">§286.</p>

```
Ānantariyavatthusmiṃ, ānantariyakaṃ vade;
```

```
Tathā thullaccayādīnaṃ, honti thullaccayādayo.
```

<p rend="hangnum">§287.</p>

```
Patitvā gabbhinī tasmiṃ, sagabbhā ce marissati;
```

```
Honti pāṇātipātā dve, ekovekekadhaṃsane.
```

<p rend="hangnum">§288.</p>

```
Anubandhettha corehi, patitvā ce marissati;
```

```
Opātakhaṇakasseva, hoti pārājikaṃ kira.
```

<p rend="hangnum">§289.</p>

```
Verino <pb ed="V" n="0.0025" /> tattha pātetvā, sace mārenti verino;
```

```
Patitaṃ tattha mārenti, nīharitvā sace bahi.
```

<p rend="hangnum">§290.</p>

```
Nibbattitvā hi opāte, matā ce opapātikā;
```

```
Asakkontā ca nikkhantuṃ, sabbattha ca parājayo.
```

<p rend="hangnum">§291.</p>

```
Yakkhādayo panuddissa, khaṇane dukkhasambhave;
```

```
Dukkaṭaṃ maraṇe vatthu-vasā thullaccayādayo.
```

<p rend="hangnum">§292.</p>

```
Manusseyeva uddissa, khate opātake pana;
```

```
Anāpatti patitvā hi, yakkhādīsu matesupi.
```

<p rend="hangnum">§293.</p>

```
Tathā yakkhādayo pāṇe, khate uddissa bhikkhunā;
```

```
Nipatitvā marantesu, manussesupyayaṃ nayo.
```

<p rend="hangnum">§294.</p>

```
‘‘Pāṇino ettha bajjhitvā, marantū’’ti anuddisaṃ;
```

```
Pāsaṃ oḍḍeti yo tattha, sace bajjhanti pāṇino.
```

<p rend="hangnum">§295.</p>

```
Hatthato muttamattasmiṃ, tassa pārājikaṃ siyā;
```

```
Ānantariyavatthusmiṃ, ānantariyameva ca.
```

<p rend="hangnum">§296.</p>

```
Uddissa <pb ed="M" n="0.0029" /> hi kate pāse, yaṃ panuddissa oḍḍito;
```

```
Bandhanesu tadaññesaṃ, anāpatti pakāsitā.
```

<p rend="hangnum">§297.</p>

```
Mūlena vā mudhā vāpi, dinne pāse parassa hi;
```

```
Mūlaṭṭhasseva hotīti, kammabaddho niyāmito.
```

<p rend="hangnum">§298.</p>

```
Yena laddho sace lopi, pāsamuggaḷitampi vā;
```

```
Thiraṃ vāpi karotevaṃ, ubhinnaṃ kammabandhanaṃ.
```

<p rend="hangnum">§299.</p>

```
Yo pāsaṃ uggaḷāpetvā, yāti pāpabhayā sace;
```

```
Taṃ disvā puna aññopi, saṇṭhapeti hi tattha ca.
```

<p rend="hangnum">§300.</p>

```
Baddhā baddhā maranti ce, mūlaṭṭho na ca muccati;
```

```
Ṭhapetvā gahitaṭṭhāne, pāsayaṭṭhiṃ vimuccati.
```

<p rend="hangnum">§301.</p>

```
Gopetvāpi na mokkho hi, pāsayaṭṭhiṃ sayaṃkataṃ;
```

```
Tamañño puna gaṇhitvā, saṇṭhapeti sace pana.
```

<p rend="hangnum">§302.</p>

```
Tappaccayā marantesu, mūlaṭṭho na ca muccati;
```

```
Nāsetvā sabbaso vā taṃ, jhāpetvā vā vimuccati.
```

<p rend="hangnum">§303.</p>

```
Ropentassa <pb ed="V" n="0.0026" /> ca sūlaṃ vā, sajjentassa adūhalaṃ;
```

```
Opātena ca pāsena, sadisova vinicchayo.
```

<p rend="hangnum">§304.</p>

```
Anāpatti asañcicca, ajānantassa bhikkhuno;
```

```
Tathāmaraṇacittassa, matepyummattakādino.
```

<p rend="hangnum">§305.</p>

```
Manussapāṇimhi ca pāṇasaññitā;
```

```
Sacassa cittaṃ maraṇūpasaṃhitaṃ;
```

```
Upakkamo tena ca tassa nāso;
```

```
Pañcettha aṅgāni manussaghāte.
```

Iti vinayavinicchaye tatiyapārājikakathā niṭṭhitā.

#### Catutthapārājikakathā

<p rend="hangnum">§306.</p>

```
Asantamattassitameva <pb ed="M" n="0.0030" /> katvā;
```

```
Bhavaṃ adhiṭṭhāya ca vattamānaṃ;
```

```
Aññāpadesañca vinādhimānaṃ;
```

```
Jhānādibhedaṃ samudācareyya.
```

<p rend="hangnum">§307.</p>

```
Kāyena vācāyapi vā tadatthe;
```

```
Ñāteva viññattipathe abhabbo;
```

```
Yatheva tālo pana matthakasmiṃ;
```

```
Chinno abhabbo puna ruḷhibhāve.
```

<p rend="hangnum">§308.</p>

```
Asantamevattani yo parassa;
```

```
Dīpeti jhānādimanantaraṃ so;
```

```
Jānāti ce hoti cuto hi no ce;
```

```
Jānāti thullaccayamassa hoti.
```

<p rend="hangnum">§309.</p>

```
‘‘Yo <pb ed="V" n="0.0027" /> te vihāre vasatīdha bhikkhu;
```

```
So jhānalābhī’’ti ca dīpite ce;
```

```
Jānāti thullaccayamassa no ce;
```

```
Jānāti taṃ dukkaṭameva hoti.
```

<p rend="hangnum">§310.</p>

```
Asantamevattani dhammametaṃ;
```

```
Atthīti katvā vadatodhimānā;
```

```
Vutto anāpattinayo panevaṃ;
```

```
Avattukāmassa tathādikassa.
```

<p rend="hangnum">§311.</p>

```
Pāpicchatā tassa asantabhāvo;
```

```
Ārocanañceva manussakassa;
```

```
Naññāpadesena tadeva ñāṇaṃ;
```

```
Pañcettha aṅgāni vadanti dhīrā.
```

<p rend="hangnum">§312.</p>

```
Paṭhame dutiye cante, pariyāyo na vijjati;
```

```
Dutiye tatiyeyeva, āṇatti na panetare.
```

<p rend="hangnum">§313.</p>

```
Ādi <pb ed="M" n="0.0031" /> mekasamuṭṭhānaṃ, duvaṅgaṃ kāyacittato;
```

```
Sesā ca tisamuṭṭhānā, tesamaṅgāni satta tu.
```

<p rend="hangnum">§314.</p>

```
Sukhopekkhāyutaṃ ādi, tatiyaṃ dukkhavedanaṃ;
```

```
Dutiyañca catutthañca, tivedanamudīritaṃ.
```

<p rend="hangnum">§315.</p>

```
Paṭhamassaṭṭha cittāni, tatiyassa duve pana;
```

```
Dutiyassa catutthassa, dasa cittāni labbhare.
```

<p rend="hangnum">§316.</p>

```
Tasmā sacittakaṃ vuttaṃ, sabbametaṃ catubbidhaṃ;
```

```
Kriyā saññāvimokkhañca, lokavajjanti dīpitaṃ.
```

<p rend="hangnum">§317.</p>

```
Idamāpattiyaṃyeva, vidhānaṃ pana yujjati;
```

```
Tasmā āpattiyaṃyeva, gahetabbaṃ vibhāvinā.
```

<p rend="hangnum">§318.</p>

```
Mudupiṭṭhi ca lambī ca, mukhaggāhī nisīdako;
```

```
Pārājikā ime tesaṃ, cattāro anulomikā.
```

<p rend="hangnum">§319.</p>

```
Bhikkhunīnañca cattāri, vibbhantā bhikkhunī sayaṃ;
```

```
Tathā ekādasābhabbā, sabbete catuvīsati.
```

<p rend="hangnum">§320.</p>

```
Ime <pb ed="V" n="0.0028" /> pārājikā vuttā, catuvīsati puggalā;
```

```
Abhabbā bhikkhubhāvāya, sīsacchinnova jīvituṃ.
```

<p rend="hangnum">§321.</p>

```
Paṇḍako ca tiracchāno, ubhatobyañjanopi ca;
```

```
Tayo vatthuvipannā hi, ahetupaṭisandhikā.
```

<p rend="hangnum">§322.</p>

```
Pañcānantarikā theyya-saṃvāsopi ca dūsako;
```

```
Titthipakkantako ceti, kriyānaṭṭhā panaṭṭha te.
```

<p rend="hangnum">§323.</p>

```
Vinicchayo yo pana sārabhūto;
```

```
Pārājikānaṃ kathito mayāyaṃ;
```

```
Tassānusārena budhena ñātuṃ;
```

```
Sakkā hi sesopi asesatova.
```

<p rend="hangnum">§324.</p>

```
Piṭake <pb ed="M" n="0.0032" /> paṭubhāvakare parame;
```

```
Vinaye vividhehi nayehi yute;
```

```
Paramatthanayaṃ abhipatthayatā;
```

```
Pariyāpuṇitabbamayaṃ satataṃ.
```

Iti vinayavinicchaye catutthapārājikakathā niṭṭhitā.

#### Saṅghādisesakathā

<p rend="hangnum">§325.</p>

```
Mocetukāmatācittaṃ, vāyāmo sukkamocanaṃ;
```

```
Aññatra supinantena, hoti saṅghādisesatā.
```

<p rend="hangnum">§326.</p>

```
Parenupakkamāpetvā, aṅgajātaṃ panattano;
```

```
Sukkaṃ yadi vimoceti, garukaṃ tassa niddise.
```

<p rend="hangnum">§327.</p>

```
Sañciccupakkamantassa, aṅgajātaṃ panattano;
```

```
Thullaccayaṃ samuddiṭṭhaṃ, sace sukkaṃ na muccati.
```

<p rend="hangnum">§328.</p>

```
Sañciccupakkamantassa<pb ed="V" n="0.0029" />, ākāse kampanenapi;
```

```
Hoti thullaccayaṃ tassa, yadi sukkaṃ na muccati.
```

<p rend="hangnum">§329.</p>

```
Vatthiṃ kīḷāya pūretvā, passāvetuṃ na vaṭṭati;
```

```
Nimittaṃ pana hatthena, kīḷāpentassa dukkaṭaṃ.
```

<p rend="hangnum">§330.</p>

```
Tissannaṃ pana itthīnaṃ, nimittaṃ rattacetasā;
```

```
Purato pacchato vāpi, olokentassa dukkaṭaṃ.
```

<p rend="hangnum">§331.</p>

```
Ekenekaṃ payogena, divasampi ca passato;
```

```
Nāpattiyā bhave aṅgaṃ, ummīlananimīlanaṃ.
```

<p rend="hangnum">§332.</p>

```
Amocanādhippāyassa, anupakkamatopi ca;
```

```
Supinantena muttasmiṃ, anāpatti pakāsitā.
```

Sukkavisaṭṭhikathā.

<p rend="hangnum">§333.</p>

```
Āmasanto <pb ed="M" n="0.0033" /> manussitthiṃ, kāyasaṃsaggarāgato;
```

```
‘‘Manussitthī’’ti saññāya, hoti saṅghādisesiko.
```

<p rend="hangnum">§334.</p>

```
Lomenantamaso lomaṃ, phusantassāpi itthiyā;
```

```
Kāyasaṃsaggarāgena, hoti āpatti bhikkhuno.
```

<p rend="hangnum">§335.</p>

```
Itthiyā yadi samphuṭṭho, phassaṃ sevanacetano;
```

```
Vāyamitvādhivāseti, hoti saṅghādisesatā.
```

<p rend="hangnum">§336.</p>

```
Ekena pana hatthena, gahetvā dutiyena vā;
```

```
Tattha tattha phusantassa, ekāvāpatti dīpitā.
```

<p rend="hangnum">§337.</p>

```
Aggahetvā phusantassa, yāva pādañca sīsato;
```

```
Kāyā hatthamamocetvā, ekāva divasampi ca.
```

<p rend="hangnum">§338.</p>

```
Aṅgulīnaṃ tu pañcannaṃ, gahaṇe ekato pana;
```

```
Ekāyeva siyāpatti, na hi koṭṭhāsato siyā.
```

<p rend="hangnum">§339.</p>

```
Nānitthīnaṃ sace pañca, gaṇhātyaṅguliyo pana;
```

```
Ekato pañca saṅghādi-sesā hontissa bhikkhuno.
```

<p rend="hangnum">§340.</p>

```
Itthiyā vimatissāpi, paṇḍakādikasaññino;
```

```
Kāyena itthiyā kāya-sambaddhaṃ phusatopi vā.
```

<p rend="hangnum">§341.</p>

```
Paṇḍake <pb ed="V" n="0.0030" /> yakkhipetīsu, tassa thullaccayaṃ siyā;
```

```
Dukkaṭaṃ kāyasaṃsagge, tiracchānagatitthiyā.
```

<p rend="hangnum">§342.</p>

```
Bhikkhuno paṭibaddhena, kāyena pana itthiyā;
```

```
Kāyena paṭibaddhañca, phusantassapi dukkaṭaṃ.
```

<p rend="hangnum">§343.</p>

```
Itthīnaṃ itthirūpañca, dārulohamayādikaṃ;
```

```
Tāsaṃ vatthamalaṅkāraṃ, āmasantassa dukkaṭaṃ.
```

<p rend="hangnum">§344.</p>

```
Tatthajātaphalaṃ khajjaṃ, muggādiṃ tatthajātakaṃ;
```

```
Dhaññāni pana sabbāni, āmasantassa dukkaṭaṃ.
```

<p rend="hangnum">§345.</p>

```
Sabbaṃ <pb ed="M" n="0.0034" /> dhamanasaṅkhādiṃ, pañcaṅgaturiyampi ca;
```

```
Ratanāni ca sabbāni, āmasantassa dukkaṭaṃ.
```

<p rend="hangnum">§346.</p>

```
Sabbamāvudhabhaṇḍañca, jiyā ca dhanudaṇḍako;
```

```
Anāmāsamidaṃ sabbaṃ, jālañca saravāraṇaṃ.
```

<p rend="hangnum">§347.</p>

```
Suvaṇṇapaṭibimbādi, cetiyaṃ ārakūṭakaṃ;
```

```
Anāmāsanti niddiṭṭhaṃ, **kurundaṭṭhakathāya** hi.
```

<p rend="hangnum">§348.</p>

```
Sabbaṃ onahituṃ vāpi, onahāpetumeva vā;
```

```
Vādāpetuñca vādetuṃ, vāditaṃ na ca vaṭṭati.
```

<p rend="hangnum">§349.</p>

```
‘‘Karissāmupahāra’’nti, vuttena pana bhikkhunā;
```

```
Pūjā buddhassa kātabbā, vattabbāti ca viññunā.
```

<p rend="hangnum">§350.</p>

```
Sayaṃ phusiyamānassa, itthiyā pana dhuttiyā;
```

```
Avāyamitvā kāyena, phassaṃ paṭivijānato.
```

<p rend="hangnum">§351.</p>

```
Anāpatti asañcicca, ajānantassa bhikkhuno;
```

```
Mokkhādhippāyino ceva, tathā ummattakādino.
```

<p rend="hangnum">§352.</p>

```
Paṭhamena samānāva, samuṭṭhānādayo pana;
```

```
Kāyasaṃsaggarāgassa, tathā sukkavisaṭṭhiyā.
```

Kāyasaṃsaggakathā.

<p rend="hangnum">§353.</p>

```
Duṭṭhullavācassādena, itthiyā itthisaññino;
```

```
Dvinnañca pana maggānaṃ, vaṇṇāvaṇṇavasena ca.
```

<p rend="hangnum">§354.</p>

```
Methunayācanādīhi<pb ed="V" n="0.0031" />, obhāsantassa bhikkhuno;
```

```
Viññuṃ antamaso hattha-muddāyapi garuṃ siyā.
```

<p rend="hangnum">§355.</p>

```
‘‘Sikharaṇīsi<pb ed="M" n="0.0035" />, sambhinnā, ubhatobyañjanā’’ti ca;
```

```
Akkosavacanenāpi, garukaṃ tu suṇantiyā.
```

<p rend="hangnum">§356.</p>

```
Punappunobhāsantassa, ekavācāya vā bahū;
```

```
Gaṇanāya ca vācānaṃ, itthīnaṃ garukā siyuṃ.
```

<p rend="hangnum">§357.</p>

```
Sā ce nappaṭijānāti, tassa thullaccayaṃ siyā;
```

```
Ādissa bhaṇane cāpi, ubbhajāṇumadhakkhakaṃ.
```

<p rend="hangnum">§358.</p>

```
Ubbhakkhakamadhojāṇu-maṇḍalaṃ pana uddisaṃ;
```

```
Vaṇṇādibhaṇane kāya-paṭibaddhe ca dukkaṭaṃ.
```

<p rend="hangnum">§359.</p>

```
Thullaccayaṃ bhave tassa, paṇḍake yakkhipetisu;
```

```
Adhakkhakobbhajāṇumhi, dukkaṭaṃ paṇḍakādisu.
```

<p rend="hangnum">§360.</p>

```
Ubbhakkhakamadhojāṇu-maṇḍalepi ayaṃ nayo;
```

```
Sabbattha dukkaṭaṃ vuttaṃ, tiracchānagatitthiyā.
```

<p rend="hangnum">§361.</p>

```
Atthadhammapurekkhāraṃ, katvā obhāsatopi ca;
```

```
Vadatopi anāpatti, purakkhatvānusāsaniṃ.
```

<p rend="hangnum">§362.</p>

```
Tathā ummattakādīnaṃ, samuṭṭhānādayo nayā;
```

```
Adinnādānatulyāva, vedanettha dvidhā matā.
```

Duṭṭhullavācākathā.

<p rend="hangnum">§363.</p>

```
Vaṇṇaṃ panattano kāma-pāricariyāya bhāsato;
```

```
Tasmiṃyeva khaṇe sā ce, jānāti garukaṃ siyā.
```

<p rend="hangnum">§364.</p>

```
No ce jānāti sā yakkhi-petidevīsu paṇḍake;
```

```
Hoti thullaccayaṃ tassa, sese āpatti dukkaṭaṃ.
```

<p rend="hangnum">§365.</p>

```
Cīvarādīhi aññehi, vatthukāmehi attano;
```

```
Natthi doso bhaṇantassa, pāricariyāya vaṇṇanaṃ.
```

<p rend="hangnum">§366.</p>

```
Itthisaññā <pb ed="M" n="0.0036" /> manussitthī, pāricariyāya rāgitā;
```

```
Obhāso tena rāgena, khaṇe tasmiṃ vijānanaṃ.
```

<p rend="hangnum">§367.</p>

```
Pañcaṅgāni <pb ed="V" n="0.0032" /> imānettha, veditabbāni viññunā;
```

```
Samuṭṭhānādayopyassa, anantarasamā matā.
```

Attakāmapāricariyakathā.

<p rend="hangnum">§368.</p>

```
Paṭiggaṇhāti sandesaṃ, purisassitthiyāpi vā;
```

```
Vīmaṃsati garu hoti, paccāharati ce pana.
```

<p rend="hangnum">§369.</p>

```
‘‘Yassā hi santikaṃ gantvā, ārocehī’’ti pesito;
```

```
Tamadisvā tadaññassa, avassārocakassa so.
```

<p rend="hangnum">§370.</p>

```
‘‘Ārocehī’’ti vatvā taṃ, paccāharati ce pana;
```

```
Bhikkhu saṅghādisesamhā, sañcarittā na muccati.
```

<p rend="hangnum">§371.</p>

```
‘‘Mātarā rakkhitaṃ itthiṃ, gaccha brūhī’’ti pesito;
```

```
Piturakkhitamaññaṃ vā, visaṅketova bhāsato.
```

<p rend="hangnum">§372.</p>

```
Paṭiggaṇhanatādīhi, tīhi aṅgehi saṃyute;
```

```
Sañcaritte samāpanne, garukāpattimādise.
```

<p rend="hangnum">§373.</p>

```
Dvīhi thullaccayaṃ vuttaṃ, paṇḍakādīsu tīhipi;
```

```
Ekeneva ca sabbattha, hoti āpatti dukkaṭaṃ.
```

<p rend="hangnum">§374.</p>

```
Cetiyassa ca saṅghassa, gilānassa ca bhikkhuno;
```

```
Gacchato pana kiccena, anāpatti pakāsitā.
```

<p rend="hangnum">§375.</p>

```
Manussattaṃ tathā tassā, nanālaṃvacanīyatā;
```

```
Paṭiggaṇhanatādīnaṃ, vasā pañcaṅgikaṃ mataṃ.
```

<p rend="hangnum">§376.</p>

```
Idañhi chasamuṭṭhānaṃ, acittakamudīritaṃ;
```

```
Alaṃvacanīyattaṃ vā, paṇṇattiṃ vā ajānato.
```

<p rend="hangnum">§377.</p>

```
Gahetvā <pb ed="M" n="0.0037" /> sāsanaṃ kāya-vikārenūpagamma taṃ;
```

```
Vīmaṃsitvā harantassa, garukaṃ kāyato siyā.
```

<p rend="hangnum">§378.</p>

```
Sutvā yathānisinnova, vacanaṃ itthiyā puna;
```

```
Taṃ tatthevāgatasseva, ārocentassa vācato.
```

<p rend="hangnum">§379.</p>

```
Ajānantassa paṇṇattiṃ, kāyavācāhi taṃ vidhiṃ;
```

```
Karoto harato vāpi, garukaṃ kāyavācato.
```

<p rend="hangnum">§380.</p>

```
Jānitvāpi <pb ed="V" n="0.0033" /> karontassa, garukāpattiyo tathā;
```

```
Sacittakehi tīheva, samuṭṭhānehi jāyare.
```

Sañcarittakathā.

<p rend="hangnum">§381.</p>

```
Sayaṃyācitakeheva, kuṭikaṃ appamāṇikaṃ;
```

```
Attuddesaṃ karontassa, tathādesitavatthukaṃ.
```

<p rend="hangnum">§382.</p>

```
Honti saṅghādisesā dve, sārambhādīsu dukkaṭaṃ;
```

```
Sace ekavipannā sā, garukaṃ ekakaṃ siyā.
```

<p rend="hangnum">§383.</p>

```
Purisaṃ yācituṃ kamma-sahāyatthāya vaṭṭati;
```

```
Mūlacchejjavaseneva, yācamānassa dukkaṭaṃ.
```

<p rend="hangnum">§384.</p>

```
Avajjaṃ hatthakammampi, yācituṃ pana vaṭṭati;
```

```
Hatthakammampi nāmetaṃ, kiñci vatthu na hoti hi.
```

<p rend="hangnum">§385.</p>

```
Goṇamāyācamānassa, ṭhapetvā ñātakādike;
```

```
Dukkaṭaṃ tassa niddiṭṭhaṃ, mūlacchejjena tesupi.
```

<p rend="hangnum">§386.</p>

```
‘‘Goṇaṃ demā’’ti vuttepi, gahetuṃ na ca vaṭṭati;
```

```
Sakaṭaṃ dārubhaṇḍattā, gahetuṃ pana vaṭṭati.
```

<p rend="hangnum">§387.</p>

```
Vāsipharasukuddāla-kuṭhārādīsvayaṃ nayo;
```

```
Anajjhāvutthakaṃ sabbaṃ, harāpetumpi vaṭṭati.
```

<p rend="hangnum">§388.</p>

```
Valliādimhi <pb ed="M" n="0.0038" /> sabbasmiṃ, garubhaṇḍappahonake;
```

```
Paresaṃ santakeyeva, hoti āpatti dukkaṭaṃ.
```

<p rend="hangnum">§389.</p>

```
Paccayesu hi tīsveva, viññatti na ca vaṭṭati;
```

```
Tatiye parikathobhāsa-nimittāni ca labbhare.
```

<p rend="hangnum">§390.</p>

```
‘‘Adesite ca vatthusmiṃ, pamāṇenādhikaṃ kuṭiṃ;
```

```
Karissāmī’’ti cintetvā, araññaṃ gacchatopi ca.
```

<p rend="hangnum">§391.</p>

```
Pharasuṃ vāpi vāsiṃ vā, nisentassāpi dukkaṭaṃ;
```

```
Chindato dukkaṭaṃ rukkhaṃ, tassa pācittiyā saha.
```

<p rend="hangnum">§392.</p>

```
Evaṃ pubbapayogasmiṃ, kuṭikārakabhikkhuno;
```

```
Yathāpayogamāpattiṃ, vinayaññū viniddise.
```

<p rend="hangnum">§393.</p>

```
Yā <pb ed="V" n="0.0034" /> pana dvīhi piṇḍehi, niṭṭhānaṃ tu gamissati;
```

```
Hoti thullaccayaṃ tesu, paṭhame dutiye garu.
```

<p rend="hangnum">§394.</p>

```
Anāpatti sacaññassa, deti vippakataṃ kuṭiṃ;
```

```
Tathā bhūmiṃ samaṃ katvā, bhindatopi ca taṃ kuṭiṃ.
```

<p rend="hangnum">§395.</p>

```
Guhaṃ leṇaṃ karontassa, tiṇapaṇṇacchadampi vā;
```

```
Vāsāgāraṃ ṭhapetvāna, aññassatthāya vā tathā.
```

<p rend="hangnum">§396.</p>

```
Desāpetvāva bhikkhūhi, vatthuṃ pana ca bhikkhuno;
```

```
Kriyatova samuṭṭhāti, karoto appamāṇikaṃ.
```

<p rend="hangnum">§397.</p>

```
Adesetvā karontassa, taṃ kriyākriyato siyā;
```

```
Samuṭṭhānādayo sesā, sañcarittasamā matā.
```

Kuṭikārasikkhāpadakathā.

<p rend="hangnum">§398.</p>

```
Adesetvā sace vatthuṃ, yo kareyya mahallakaṃ;
```

```
Vihāraṃ attavāsatthaṃ, garukaṃ tassa niddise.
```

<p rend="hangnum">§399.</p>

```
Pamāṇātikkamenāpi<pb ed="M" n="0.0039" />, doso natthi mahallake;
```

```
Tasmā kriyasamuṭṭhānā-bhāvaṃ samupalakkhaye.
```

<p rend="hangnum">§400.</p>

```
Pamāṇaniyamābhāvā, ekasaṅghādisesatā;
```

```
Samuṭṭhānādikaṃ sesaṃ, anantarasamaṃ mataṃ.
```

Mahallakakathā.

<p rend="hangnum">§401.</p>

```
Pārājikāni vuttāni, catuvīsati satthunā;
```

```
Bhikkhuno anurūpāni, tesu ekūnavīsati.
```

<p rend="hangnum">§402.</p>

```
Amūlakena codeti, hutvā cāvanacetano;
```

```
Suddhaṃ vā yadi vāsuddhaṃ, tesu aññatarena yo.
```

<p rend="hangnum">§403.</p>

```
Garukaṃ tassa āpattiṃ, katokāsamhi niddise;
```

```
Tatheva akatokāse, dukkaṭāpattiyā saha.
```

<p rend="hangnum">§404.</p>

```
‘‘Koṇṭhosi ca nigaṇṭhosi;
```

```
Sāmaṇerosi tāpaso;
```

```
Gahaṭṭhosi <pb ed="V" n="0.0035" /> tathā jeṭṭha-;
```

```
Bbatikosi upāsako.
```

<p rend="hangnum">§405.</p>

```
Dussīlo pāpadhammosi, antopūti avassuto’’;
```

```
Iccevampi vadantassa, garukaṃ tassa niddise.
```

<p rend="hangnum">§406.</p>

```
Sammukhā hatthamuddāya, codentassapi taṅkhaṇe;
```

```
Taṃ ce paro vijānāti, hoti āpatti bhikkhuno.
```

<p rend="hangnum">§407.</p>

```
Garukaṃ sammukhe ṭhatvā, codāpentassa kenaci;
```

```
Tassa vācāya vācāya, codāpentassa niddise.
```

<p rend="hangnum">§408.</p>

```
Atha sopi ‘‘mayā diṭṭhaṃ, sutaṃ vā’’ti ca bhāsati;
```

```
Tesaṃ dvinnampi saṅghādi-seso hoti na saṃsayo.
```

<p rend="hangnum">§409.</p>

```
Dūtaṃ <pb ed="M" n="0.0040" /> vā pana pesetvā, paṇṇaṃ vā pana sāsanaṃ;
```

```
Codāpentassa āpatti, na hotīti pakāsitā.
```

<p rend="hangnum">§410.</p>

```
Tathā saṅghādisesehi, vutte cāvanasaññino;
```

```
Hoti pācittiyāpatti, sesāpattīhi dukkaṭaṃ.
```

<p rend="hangnum">§411.</p>

```
Akkosanādhippāyassa, akatokāsamattanā;
```

```
Saha pācittiyenassa, vadantassa ca dukkaṭaṃ.
```

<p rend="hangnum">§412.</p>

```
Asammukhā vadantassa, āpattīhipi sattahi;
```

```
Tathā kammaṃ karontassa, hoti āpatti dukkaṭaṃ.
```

<p rend="hangnum">§413.</p>

```
Na dosummattakādīnaṃ, hoti pañcaṅgasaṃyutaṃ;
```

```
Upasampannatā tasmiṃ, puggale suddhasaññitā.
```

<p rend="hangnum">§414.</p>

```
Pārājikena codeti, yena tassa amūlatā;
```

```
Sammukhā codanā ceva, tassa cāvanasaññino.
```

<p rend="hangnum">§415.</p>

```
Taṅkhaṇe jānanañceva, pañcaṅgāni bhavanti hi;
```

```
Idaṃ tu tisamuṭṭhānaṃ, sacittaṃ dukkhavedanaṃ.
```

Duṭṭhadosakathā.

<p rend="hangnum">§416.</p>

```
Lesamattamupādāya, bhikkhumantimavatthunā;
```

```
Codeyya garukāpatti, sace cāvanacetano.
```

<p rend="hangnum">§417.</p>

```
Codeti <pb ed="V" n="0.0036" /> vā tathāsaññī, codāpeti parena vā;
```

```
Anāpatti siyā seso, anantarasamo mato.
```

Dutiyaduṭṭhadosakathā.

<p rend="hangnum">§418.</p>

```
Samaggassa ca saṅghassa, bhedatthaṃ vāyameyya yo;
```

```
Bhedahetuṃ gahetvā vā, tiṭṭheyya paridīpayaṃ.
```

<p rend="hangnum">§419.</p>

```
So <pb ed="M" n="0.0041" /> hi bhikkhūhi vattabbo, ‘‘bhedatthaṃ mā parakkama’’;
```

```
Iti ‘‘saṅghassa mā tiṭṭha, gahetvā bhedakāraṇaṃ’’.
```

<p rend="hangnum">§420.</p>

```
Vuccamāno hi teheva, nissajjeyya na ceva yaṃ;
```

```
Samanubhāsitabbo taṃ, accajaṃ garukaṃ phuse.
```

<p rend="hangnum">§421.</p>

```
Parakkamantaṃ saṅghassa, bhikkhuṃ bhedāya bhikkhuno;
```

```
Disvā sutvā hi ñatvā vā, avadantassa dukkaṭaṃ.
```

<p rend="hangnum">§422.</p>

```
Gantvā ca pana vattabbo, addhayojanatādikaṃ;
```

```
Dūrampi pana gantabbaṃ, sace sakkoti tāvade.
```

<p rend="hangnum">§423.</p>

```
Tikkhattuṃ pana vuttassa, apariccajatopi taṃ;
```

```
Dūtaṃ vā pana paṇṇaṃ vā, pesatopi ca dukkaṭaṃ.
```

<p rend="hangnum">§424.</p>

```
Ñattiyā pariyosāne, dukkaṭaṃ paridīpitaṃ;
```

```
Kammavācāhi ca dvīhi, hoti thullaccayaṃ dvayaṃ.
```

<p rend="hangnum">§425.</p>

```
Yya-kāre pana sampatte, garukeyeva tiṭṭhati;
```

```
Passambhanti hi tissopi, bhikkhuno dukkaṭādayo.
```

<p rend="hangnum">§426.</p>

```
Akate pana kammasmiṃ, apariccajatopi ca;
```

```
Tassa saṅghādisesena, anāpatti pakāsitā.
```

<p rend="hangnum">§427.</p>

```
Ñattito pana pubbe vā, pacchā vā taṅkhaṇepi vā;
```

```
Asampatte yya-kārasmiṃ, paṭinissajjatopi ca.
```

<p rend="hangnum">§428.</p>

```
Paṭinissajjato vāpi, taṃ vā samanubhāsato;
```

```
Tathevummattakādīnaṃ, anāpatti pakāsitā.
```

<p rend="hangnum">§429.</p>

```
Yañhi bhikkhumanuddissa, macchamaṃsaṃ kataṃ bhave;
```

```
Yasmiñca nibbematiko, taṃ sabbaṃ tassa vaṭṭati.
```

<p rend="hangnum">§430.</p>

```
Samuddissa <pb ed="V" n="0.0037" /> kataṃ ñatvā, bhuñjantasseva dukkaṭaṃ;
```

```
Tathā akappiyaṃ maṃsaṃ, ajānitvāpi khādato.
```

<p rend="hangnum">§431.</p>

```
Hatthussacchamanussānaṃ<pb ed="M" n="0.0042" />, ahikukkuradīpinaṃ;
```

```
Sīhabyagghataracchānaṃ, maṃsaṃ hoti akappiyaṃ.
```

<p rend="hangnum">§432.</p>

```
Thullaccayaṃ manussānaṃ, maṃse sesesu dukkaṭaṃ;
```

```
Sacittakaṃ samuddissa-kataṃ sesamacittakaṃ.
```

<p rend="hangnum">§433.</p>

```
Pucchitvāyeva maṃsānaṃ, bhikkhūnaṃ gahaṇaṃ pana;
```

```
Etaṃ vattanti vattaṭṭhā, vadanti vinayaññuno.
```

<p rend="hangnum">§434.</p>

```
Idamekasamuṭṭhānaṃ, vuttaṃ samanubhāsanaṃ;
```

```
Kāyakammaṃ vacīkammaṃ, akriyaṃ dukkhavedanaṃ.
```

Saṅghabhedakathā.

<p rend="hangnum">§435.</p>

```
Dutiye saṅghabhedasmiṃ, vattabbaṃ natthi kiñcipi;
```

```
Samuṭṭhānādayopissa, paṭhamena samā matā.
```

Dutiyasaṅghabhedakathā.

<p rend="hangnum">§436.</p>

```
Uddesapariyāpanne, bhikkhu dubbacajātiko;
```

```
Avacanīyamattānaṃ, karoti garukaṃ siyā.
```

<p rend="hangnum">§437.</p>

```
Dubbacepi panetasmiṃ, saṅghabhedakavaṇṇane;
```

```
Sabbo vuttanayeneva, veditabbo vinicchayo.
```

Dubbacakathā.

<p rend="hangnum">§438.</p>

```
Yo chandagāmitādīhi, pāpento kuladūsako.
```

```
Kamme kariyamāne taṃ, accajaṃ garukaṃ phuse.
```

<p rend="hangnum">§439.</p>

```
Cuṇṇaṃ paṇṇaṃ phalaṃ pupphaṃ, veḷuṃ kaṭṭhañca mattikaṃ;
```

```
Kulasaṅgahaṇatthāya, attano vā parassa vā.
```

<p rend="hangnum">§440.</p>

```
Santakaṃ <pb ed="M" n="0.0043" /> dadato hoti, kuladūsanadukkaṭaṃ;
```

```
Bhaṇḍagghena ca kātabbo, theyyā saṅghaññasantake.
```

<p rend="hangnum">§441.</p>

```
Saṅghikaṃ <pb ed="V" n="0.0038" /> garubhaṇḍaṃ vā, senāsananiyāmitaṃ;
```

```
Yopissaravatāyeva, dento thullaccayaṃ phuse.
```

<p rend="hangnum">§442.</p>

```
Haritvā vā harāpetvā, pakkositvāgatassa vā;
```

```
Kulasaṅgahaṇatthāya, pupphaṃ dentassa dukkaṭaṃ.
```

<p rend="hangnum">§443.</p>

```
Haritvā vā harāpetvā, pitūnaṃ pana vaṭṭati;
```

```
Dātuṃ pupphaṃ panaññassa, āgatasseva ñātino.
```

<p rend="hangnum">§444.</p>

```
Tañca kho vatthupūjatthaṃ, dātabbaṃ na panaññathā;
```

```
Sivādipūjanatthaṃ vā, maṇḍanatthaṃ na vaṭṭati.
```

<p rend="hangnum">§445.</p>

```
Phalādīsupi sesesu, bhikkhunā vinayaññunā;
```

```
Pupphe vuttanayeneva, veditabbo vinicchayo.
```

<p rend="hangnum">§446.</p>

```
Pupphādibhājane koci, āgacchati sace pana;
```

```
Sammatenassa dātabbaṃ, ñāpetvā itarena tu.
```

<p rend="hangnum">§447.</p>

```
Upaḍḍhabhāgaṃ dātabbaṃ, iti vuttaṃ **kurundiyaṃ**;
```

```
‘‘Thokaṃ thoka’’nti niddiṭṭhaṃ, **mahāpaccariyaṃ** pana.
```

<p rend="hangnum">§448.</p>

```
Gilānānaṃ manussānaṃ, dātabbaṃ tu sakaṃ phalaṃ;
```

```
Paribbayavihīnassa, sampattissariyassapi.
```

<p rend="hangnum">§449.</p>

```
Saṅghārāme yathā yatra, saṅghena katikā katā;
```

```
Phalarukkhaparicchedaṃ, katvā tatrāgatassapi.
```

<p rend="hangnum">§450.</p>

```
Phalaṃ yathāparicchedaṃ, dadato pana vaṭṭati;
```

```
‘‘Dassetabbāpi vā rukkhā’’, ‘‘ito gaṇha phala’’nti ca.
```

<p rend="hangnum">§451.</p>

```
Sayaṃ khaṇitvā pathaviṃ, mālāgacchādiropane;
```

```
Hoti pācittiyenassa, dukkaṭaṃ kuladūsane.
```

<p rend="hangnum">§452.</p>

```
Akappiyena <pb ed="M" n="0.0044" /> vākyena, tathā ropāpanepi ca;
```

```
Sabbattha dukkaṭaṃ vuttaṃ, bhikkhuno kuladūsane.
```

<p rend="hangnum">§453.</p>

```
Ropane dukkaṭaṃyeva, hoti kappiyabhūmiyaṃ;
```

```
Tathā ropāpane vuttaṃ, ubhayattha ca bhikkhuno.
```

<p rend="hangnum">§454.</p>

```
Sakiṃ āṇattiyā tassa, bahūnaṃ ropane pana;
```

```
Sadukkaṭā tu pācitti, suddhaṃ vā dukkaṭaṃ siyā.
```

<p rend="hangnum">§455.</p>

```
Kappiyeneva <pb ed="V" n="0.0039" /> vākyena, ubhayattha ca bhūmiyā;
```

```
Ropane paribhogatthaṃ, na doso koci vijjati.
```

<p rend="hangnum">§456.</p>

```
Kappiyabhūmi ce hoti, sayaṃ ropetumeva ca;
```

```
Vaṭṭatīti ca niddiṭṭhaṃ, **mahāpaccariyaṃ** pana.
```

<p rend="hangnum">§457.</p>

```
Ārāmādīnamatthāya, sayaṃ saṃropitassa vā;
```

```
Vaṭṭateva ca bhikkhūnaṃ, taṃ phalaṃ paribhuñjituṃ.
```

<p rend="hangnum">§458.</p>

```
Siñcane pana sabbattha, sayaṃ siñcāpanepi ca;
```

```
Akappiyodakeneva, hoti pācitti bhikkhuno.
```

<p rend="hangnum">§459.</p>

```
Kulasaṅgahaṇatthañca, paribhogatthameva vā;
```

```
Saddhiṃ pācittiyenassa, siñcato hoti dukkaṭaṃ.
```

<p rend="hangnum">§460.</p>

```
Tesaṃyeva panatthāya, dvinnaṃ kappiyavārinā;
```

```
Siñcane dukkaṭaṃ vuttaṃ, tathā siñcāpanepi ca.
```

<p rend="hangnum">§461.</p>

```
Kulasaṅgahaṇatthāya, pupphānaṃ ocināpane;
```

```
Sayamocinane cāpi, sapācittiyadukkaṭaṃ.
```

<p rend="hangnum">§462.</p>

```
Pupphānaṃ gaṇanāyassa, pupphamocinato pana;
```

```
Hoti pācittiyāpatti, kulatthaṃ ce sadukkaṭā.
```

<p rend="hangnum">§463.</p>

```
Ganthimaṃ gopphimaṃ nāma, vedhimaṃ veṭhimampi ca;
```

```
Pūrimaṃ vāyimaṃ ceti, chabbidho pupphasaṅgaho.
```

<p rend="hangnum">§464.</p>

```
Tattha <pb ed="M" n="0.0045" /> daṇḍena daṇḍaṃ vā, vaṇṭenapi ca vaṇṭakaṃ;
```

```
Ganthitvā karaṇaṃ sabbaṃ, **‘‘ganthima’’**nti pavuccati.
```

<p rend="hangnum">§465.</p>

```
**Gopphimaṃ** nāma gopphetvā, suttādīhi karīyati;
```

```
Ekatovaṇṭikā mālā, ubhatovaṇṭikā ca taṃ.
```

<p rend="hangnum">§466.</p>

```
**Vedhimaṃ** nāma vijjhitvā, bundesu makulādikaṃ;
```

```
Āvutā sūciādīhi, mālāvikati vuccati.
```

<p rend="hangnum">§467.</p>

```
**Veṭhimaṃ** nāma veṭhetvā, kataṃ mālāguṇehi vā;
```

```
Vākādīhi ca baddhaṃ vā, ‘‘veṭhima’’nti pavuccati.
```

<p rend="hangnum">§468.</p>

```
**Pūrimaṃ** pana daṭṭhabbaṃ, pupphamālāhi pūraṇe;
```

```
Bodhiṃ pupphapaṭādīnaṃ, parikkhepesu labbhati.
```

<p rend="hangnum">§469.</p>

```
**Vāyimaṃ** <pb ed="V" n="0.0040" /> nāma daṭṭhabbaṃ, puppharūpapaṭādisu;
```

```
Pupphamālāguṇeheva, vāyitvā karaṇe pana.
```

<p rend="hangnum">§470.</p>

```
Sabbametaṃ sayaṃ kātuṃ, kārāpetuṃ parehi vā;
```

```
Bhikkhūnaṃ bhikkhunīnañca, buddhassapi na vaṭṭati.
```

<p rend="hangnum">§471.</p>

```
Tathā kalambakaṃ kātuṃ, aḍḍhacandakameva vā;
```

```
Aññehi pūritaṃ puppha-paṭaṃ vā vāyitumpi ca.
```

<p rend="hangnum">§472.</p>

```
Piṭṭhakācamayaṃ dāmaṃ, geṇḍupupphamayampi ca;
```

```
Kharapattamayaṃ mālaṃ, sabbaṃ kātuṃ na vaṭṭati.
```

<p rend="hangnum">§473.</p>

```
Kaṇikārādipupphāni, vitāne baddhakaṇṭake;
```

```
Hīrādīhi paṭākatthaṃ, vijjhantassapi dukkaṭaṃ.
```

<p rend="hangnum">§474.</p>

```
Kaṇṭakādīhi bhikkhussa, ekapupphampi vijjhituṃ;
```

```
Pupphesuyeva vā pupphaṃ, pavesetuṃ na vaṭṭati.
```

<p rend="hangnum">§475.</p>

```
Asokapiṇḍiādīnaṃ, antare dhammarajjuyā;
```

```
Pavesentassa pupphāni, na doso koci vijjati.
```

<p rend="hangnum">§476.</p>

```
Ṭhapitesu <pb ed="M" n="0.0046" /> pavesetvā, kadalicchattabhittisu;
```

```
Kaṇṭakesupi pupphāni, vijjhantassapi dukkaṭaṃ.
```

<p rend="hangnum">§477.</p>

```
Kappiyaṃ pana vattabbaṃ, vacanaṃ vatthupūjane;
```

```
Nimittobhāsapariyā, vaṭṭantīti pakāsitā.
```

<p rend="hangnum">§478.</p>

```
Na kevalamakattabbaṃ, kuladūsanameva ca;
```

```
Atha kho vejjakammādi, na kattabbaṃ kudācanaṃ.
```

<p rend="hangnum">§479.</p>

```
Kātabbaṃ pana bhesajjaṃ, pañcannaṃ sahadhamminaṃ;
```

```
Katvāpyakataviññattiṃ, kā kathā attano dhane.
```

<p rend="hangnum">§480.</p>

```
Tathā mātāpitūnampi, tadupaṭṭhākajantuno;
```

```
Bhaṇḍukassattano ceva, veyyāvaccakarassapi.
```

<p rend="hangnum">§481.</p>

```
Jeṭṭhabhātā kaniṭṭho ca, tathā bhaginiyo duve;
```

```
Cūḷamātā cūḷapitā, mahāmātā mahāpitā.
```

<p rend="hangnum">§482.</p>

```
Pitucchā mātulo cāti, dasime ñātayo matā;
```

```
Imesampi dasannañca, kātuṃ vaṭṭati bhikkhuno.
```

<p rend="hangnum">§483.</p>

```
Sace <pb ed="V" n="0.0041" /> bhesajjametesaṃ, nappahoti na hoti vā;
```

```
Yācantipi ca taṃ bhikkhuṃ, dātabbaṃ tāvakālikaṃ.
```

<p rend="hangnum">§484.</p>

```
Sace te na ca yācanti, dātabbaṃ tāvakālikaṃ;
```

```
Ābhogaṃ pana katvā vā, ‘‘dassanti puna me ime’’.
```

<p rend="hangnum">§485.</p>

```
Etesaṃ tu kulā yāva, sattamā kuladūsanaṃ;
```

```
Bhesajjakaraṇāpatti, viññatti vā na rūhati.
```

<p rend="hangnum">§486.</p>

```
Bhātujāyāpi vā hoti, sace bhaginisāmiko;
```

```
Sace te ñātakā honti, kātuṃ tesampi vaṭṭati.
```

<p rend="hangnum">§487.</p>

```
Aññātakā sace honti, bhātuno anujāya vā;
```

```
‘‘Tumhākaṃ jagganaṭṭhāne, dethā’’ti ca vade budho.
```

<p rend="hangnum">§488.</p>

```
Atha <pb ed="M" n="0.0047" /> tesampi puttānaṃ, katvā dātabbameva vā;
```

```
‘‘Mātāpitūnaṃ tumhākaṃ, dethā’’ti vinayaññunā.
```

<p rend="hangnum">§489.</p>

```
Aññopi yo koci panissaro vā;
```

```
Coropi vā yuddhaparājito vā;
```

```
Āgantuko khīṇaparibbayo vā;
```

```
Akallako ñātijanujjhito vā.
```

<p rend="hangnum">§490.</p>

```
Etesaṃ pana sabbesaṃ, apaccāsīsatā satā;
```

```
Kātabbo paṭisanthāro, bhikkhunā sādhunādhunā.
```

<p rend="hangnum">§491.</p>

```
Parittodakasuttāni, vutte dethāti kenaci;
```

```
Jalaṃ hatthena cāletvā, madditvā pana suttakaṃ.
```

<p rend="hangnum">§492.</p>

```
Dātabbaṃ bhikkhunā katvā, tesameva ca santakaṃ;
```

```
Attano udakaṃ tesaṃ, suttaṃ vā deti dukkaṭaṃ.
```

<p rend="hangnum">§493.</p>

```
Anāmaṭṭhopi dātabbo, piṇḍapāto vijānatā;
```

```
Dvinnaṃ mātāpitūnampi, tadupaṭṭhāyakassa ca.
```

<p rend="hangnum">§494.</p>

```
Issarassāpi dātabbo, coradāmarikassa ca;
```

```
Bhaṇḍukassattano ceva, veyyāvaccakarassapi.
```

<p rend="hangnum">§495.</p>

```
Dātuṃ paṇḍupalāsassa, thālakepi ca vaṭṭati;
```

```
Ṭhapetvā taṃ panaññassa, pitunopi na vaṭṭati.
```

<p rend="hangnum">§496.</p>

```
Gihīnaṃ <pb ed="V" n="0.0042" /> pana dūteyyaṃ, jaṅghapesaniyampi ca;
```

```
Satthunā dukkaṭaṃ vuttaṃ, karontassa pade pade.
```

<p rend="hangnum">§497.</p>

```
Bhaṇḍumātāpitūnampi, veyyāvaccakarassa ca;
```

```
Sāsanaṃ sahadhammīnaṃ, harituṃ pana vaṭṭati.
```

<p rend="hangnum">§498.</p>

```
Kuladūsanakammena, laddhaṃ aṭṭhavidhenapi;
```

```
Pañcannaṃ sahadhammīnaṃ, na ca vaṭṭati bhuñjituṃ.
```

<p rend="hangnum">§499.</p>

```
Ajjhohāresu <pb ed="M" n="0.0048" /> sabbattha, dukkaṭaṃ paridīpitaṃ;
```

```
Paribhogavaseneva, sesesupi ayaṃ nayo.
```

<p rend="hangnum">§500.</p>

```
Katvā rūpiyavohāraṃ, abhūtārocanena ca;
```

```
Uppannapaccayā sabbe, samānāti pakāsitā.
```

<p rend="hangnum">§501.</p>

```
Viññattinuppadānañca, vejjakammamanesanaṃ;
```

```
Pāribhaṭukataṃ mugga-sūpataṃ vatthuvijjakaṃ.
```

<p rend="hangnum">§502.</p>

```
Jaṅghapesaniyaṃ dūta-kammañca kuladūsanaṃ;
```

```
Abhūtārocanaṃ buddha-paṭikuṭṭhaṃ vivajjaye.
```

<p rend="hangnum">§503.</p>

```
Na dosummattakādīnaṃ, paṭinissajjatopi taṃ;
```

```
Samuṭṭhānādikaṃ sabbaṃ, saṅghabhedasamaṃ mataṃ.
```

Kuladūsanakathā.

<p rend="hangnum">§504.</p>

```
Jānaṃ yāvatihaṃ yena, chāditāpatti bhikkhunā;
```

```
Akāmā parivatthabbaṃ, tena tāvatihaṃ pana.
```

<p rend="hangnum">§505.</p>

```
Āpatti ca anukkhitto, pahu cānantarāyiko;
```

```
Catusvapi ca taṃsaññī, tassa chādetukāmatā.
```

<p rend="hangnum">§506.</p>

```
Chādananti panetehi, dasahaṅgehi bhikkhunā;
```

```
Channā nāma siyāpatti, aruṇuggamanena sā.
```

Dve bhāṇavārā niṭṭhitā.

<p rend="hangnum">§507.</p>

```
Tividho parivāso hi, tividhāpetacetasā;
```

```
Paṭicchanno ca suddhanto, samodhānoti dīpito.
```

<p rend="hangnum">§508.</p>

```
Tatrāyaṃ <pb ed="M" n="0.0049" /><pb ed="V" n="0.0043" /> tu **paṭicchanna-parivāso** pakāsito;
```

```
Paṭicchannāya dātabbo, vasenāpattiyāti ca.
```

<p rend="hangnum">§509.</p>

```
Vatthugottavasenāpi, nāmāpattivasena vā;
```

```
Kammavācā hi kātabbā, dātabbo tassa tena ca.
```

<p rend="hangnum">§510.</p>

```
‘‘Vattaṃ samādiyāmī’’ti, ‘‘parivāsa’’nti vā puna;
```

```
Samādiyitvā saṅghassa, ārocetabbamādito.
```

<p rend="hangnum">§511.</p>

```
Punappunāgatānampi, ārocentova rattiyā;
```

```
Chedaṃ vā vattabhedaṃ vā, akatvāva sadā vase.
```

<p rend="hangnum">§512.</p>

```
Parivāso visodhetuṃ, na sakkā tattha ce pana;
```

```
Nikkhipitvāna taṃ vattaṃ, vatthabbaṃ tena bhikkhunā.
```

<p rend="hangnum">§513.</p>

```
Tattheva saṅghamajjhe vā, puggale vāpi nikkhipe;
```

```
Nikkhipāmīti vattaṃ vā, parivāsanti vā tathā.
```

<p rend="hangnum">§514.</p>

```
Evamekapadenāpi, padehi dvīhi vā pana;
```

```
Vattaṃ nikkhipitabbaṃ taṃ, samādānepyayaṃ nayo.
```

<p rend="hangnum">§515.</p>

```
Nikkhittakālato uddhaṃ, pakatattoti vuccati;
```

```
Puna paccūsakālasmiṃ, saddhimekena bhikkhunā.
```

<p rend="hangnum">§516.</p>

```
Parikkhittavihārassa, dve parikkhepato bahi;
```

```
Parikkhepārahaṭṭhānā, aparikkhittato bahi.
```

<p rend="hangnum">§517.</p>

```
Leḍḍupāte atikkamma, okkamitvā ca maggato;
```

```
Gumbena vatiyā vāpi, channaṭṭhāne ṭhitena tu.
```

<p rend="hangnum">§518.</p>

```
Tena antoruṇeyeva, vattamādāya viññunā;
```

```
Ārocetvāruṇe tasmiṃ, vuṭṭhite tassa santike.
```

<p rend="hangnum">§519.</p>

```
Nikkhipitvā tato vattaṃ, gantabbaṃ tu yathāsukhaṃ;
```

```
Antoyevāruṇe bhikkhu, gato ce yassa kassaci.
```

<p rend="hangnum">§520.</p>

```
Ārocetvāva <pb ed="M" n="0.0050" /> taṃ vattaṃ, nikkhipe puna paṇḍito;
```

```
Sesaṃ **samuccayassaṭṭha-kathāya** ca vibhāvaye.
```

<p rend="hangnum">§521.</p>

```
Āpattīnañca rattīnaṃ, paricchedaṃ na jānati;
```

```
Yo tassa pana dātabbo, **‘‘suddhanto’’**ti pavuccati.
```

<p rend="hangnum">§522.</p>

```
Eseva <pb ed="V" n="0.0044" /> parisuddhehi, suddhanto duvidho mato;
```

```
**Cūḷasuddhantanāmo** ca, **mahāsuddhantanāmako**.
```

<p rend="hangnum">§523.</p>

```
Duvidhopi ayaṃ ratti-paricchedaṃ ajānato;
```

```
Ekaccaṃ sakalaṃ vāpi, dātabbo vimatissa vā.
```

<p rend="hangnum">§524.</p>

```
Itaropi **samodhāna-parivāso** tidhā mato;
```

```
So **odhānasamodhāno, agghamissakapubbako**.
```

<p rend="hangnum">§525.</p>

```
Āpajjitvāntarāpattiṃ, chādentassa hi bhikkhuno;
```

```
Divase parivutthe tu, odhunitvā padīyate.
```

<p rend="hangnum">§526.</p>

```
Purimāpattiyā mūla-divase tu vinicchite;
```

```
Pacchā āpannamāpattiṃ, samodhāya vidhānato.
```

<p rend="hangnum">§527.</p>

```
Yācamānassa saṅghena, dātabbo pana bhikkhuno;
```

```
Esodhānasamodhāna-parivāso pakāsito.
```

<p rend="hangnum">§528.</p>

```
Tathā sambahulāsvekā, dve vā sambahulāpi vā;
```

```
Yā yā cirapaṭicchannā, tāsaṃ agghavasena hi.
```

<p rend="hangnum">§529.</p>

```
Āpattīnaṃ tato ūna-paṭicchannānameva yo;
```

```
Samodhāya padātabbo, parivāsoti vuccati.
```

<p rend="hangnum">§530.</p>

```
Nānāvatthukasaññāyo, sabbā āpattiyo pana;
```

```
Sabbātā ekato katvā, dātabbo missako mato.
```

<p rend="hangnum">§531.</p>

```
Parivutthaparivāsassa, mānattaṃ deyyamuttari;
```

```
Cha rattiyo paṭicchannā-paṭicchannavasā duve.
```

<p rend="hangnum">§532.</p>

```
Tattha <pb ed="M" n="0.0051" /> yā apaṭicchannā, hoti āpatti yassa tu;
```

```
Tassa dātabbamānattaṃ, **apaṭicchannanāmakaṃ**.
```

<p rend="hangnum">§533.</p>

```
Yassāpatti paṭicchannā, parivāsāvasānake;
```

```
Tassa dātabbamānattaṃ, **‘‘paṭicchanna’’**nti vuccati.
```

<p rend="hangnum">§534.</p>

```
Gantvā catūhi bhikkhūhi, paccūsasamaye saha;
```

```
Parivāse viniddiṭṭha-ppakāraṃ desameva ca.
```

<p rend="hangnum">§535.</p>

```
‘‘Vattaṃ samādiyāmī’’ti, ‘‘mānatta’’miti vā pana;
```

```
Ādiyitvāna taṃ tesaṃ, ārocetvā visārado.
```

<p rend="hangnum">§536.</p>

```
Nikkhipe <pb ed="V" n="0.0045" /> santike tesaṃ, vattaṃ tesu gatesu vā;
```

```
Bhikkhussa pubbadiṭṭhassa, ārocetvāna nikkhipe.
```

<p rend="hangnum">§537.</p>

```
Tassa dānavidhānañca, ratticchedādiko nayo;
```

```
Ñeyyo **samuccayassaṭṭha-kathāpāḷi**vasena tu.
```

<p rend="hangnum">§538.</p>

```
Puna taṃ ciṇṇamānattaṃ, saṅgho vīsativaggiko;
```

```
Abbheyya vidhinā bhikkhu, pakatatto punabbhito.
```

<p rend="hangnum">§539.</p>

```
Chādentiyāpi āpattiṃ, parivāso na vijjati;
```

```
Na ca bhikkhuniyāpatti, attano chādayantiyā.
```

<p rend="hangnum">§540.</p>

```
Chādetvā vāpi āpattiṃ, acchādetvāpi vā pana;
```

```
Kevalaṃ caritabbanti, pakkhamānattameva tu.
```

<p rend="hangnum">§541.</p>

```
Vinayanayamatibuddhidīpanaṃ;
```

```
Vinayavinicchayametamuttamaṃ;
```

```
Vividhanayanayutaṃ upenti ye;
```

```
Vinayanaye paṭutaṃ upenti te.
```

Iti vinayavinicchaye saṅghādisesakathā niṭṭhitā.

#### Aniyatakathā

<p rend="hangnum">§542.</p>

```
Raho <pb ed="M" n="0.0052" /> nisajjassādena, mātugāmassa santikaṃ;
```

```
Gantukāmo nivāseti, akkhiṃ añjeti bhuñjati.
```

<p rend="hangnum">§543.</p>

```
Payoge ca payoge ca, hoti sabbattha dukkaṭaṃ;
```

```
Gacchato padavārena, gantvā cassa nisīdato.
```

<p rend="hangnum">§544.</p>

```
Nisajjāya ubhinnampi, payogagaṇanāya ca;
```

```
Hoti pācittiyaṃ tassa, bahukāni bahūsvapi.
```

<p rend="hangnum">§545.</p>

```
Samīpepi <pb ed="V" n="0.0046" /> ṭhito andho, antodvādasahatthake;
```

```
Na karoti anāpattiṃ, itthīnaṃ tu satampi ca.
```

<p rend="hangnum">§546.</p>

```
Cakkhumāpi nipajjitvā, niddāyantopi kevalaṃ;
```

```
Dvāre pihitagabbhassa, nisinnopi na rakkhati.
```

<p rend="hangnum">§547.</p>

```
Anandhe sati viññusmiṃ, ṭhitassārahasaññino;
```

```
Nisajjapaccayā doso, natthi vikkhittacetaso.
```

<p rend="hangnum">§548.</p>

```
Na dosummattakādīnaṃ, āpattīhipi tīhipi;
```

```
Samuṭṭhānādayo tulyā, paṭhamantimavatthunā.
```

Paṭhamāniyatakathā.

<p rend="hangnum">§549.</p>

```
Anandhābadhiro viññū, itthī vā purisopi vā;
```

```
Antodvādasahatthaṭṭho, anāpattikaro siyā.
```

<p rend="hangnum">§550.</p>

```
Andho abadhiro vāpi, badhiro vāpi cakkhumā;
```

```
Na karoti anāpattiṃ, tisamuṭṭhānamevidaṃ.
```

Dutiyāniyatakathā.

Iti vinayavinicchaye aniyatakathā niṭṭhitā.

#### Nissaggiyakathā

<p rend="hangnum">§551.</p>

```
Khomaṃ <pb ed="M" n="0.0053" /> kappāsakoseyyaṃ, sāṇaṃ bhaṅgañca kambalaṃ;
```

```
Cīvaraṃ chabbidhaṃ vuttaṃ, jātito pana kappiyaṃ.
```

<p rend="hangnum">§552.</p>

```
Dukūlañceva pattuṇṇaṃ, cinaṃ somārapaṭṭakaṃ;
```

```
Iddhijaṃ devadinnañca, tassetaṃ anulomikaṃ.
```

<p rend="hangnum">§553.</p>

```
Ticīvaraṃ parikkhāra-coḷañca mukhapuñchanaṃ;
```

```
Nisīdanamadhiṭṭheyya, paccattharaṇameva ca.
```

<p rend="hangnum">§554.</p>

```
Ekāhampi <pb ed="V" n="0.0047" /> vinā bhikkhu, na vaseyya ticīvaraṃ;
```

```
Na vaseyya tathādhiṭṭhā, cātumāsaṃ nisīdanaṃ.
```

<p rend="hangnum">§555.</p>

```
Rajitvā kappiyaṃ binduṃ, datvā tattha ticīvaraṃ;
```

```
Upapannaṃ pamāṇena, adhiṭṭhātabbameva taṃ.
```

<p rend="hangnum">§556.</p>

```
Pacchimantena saṅghāṭi, dīghaso muṭṭhipañcakā;
```

```
Muṭṭhittikā ca tiriyaṃ, uttamantena sā pana.
```

<p rend="hangnum">§557.</p>

```
Satthuno cīvarūnāpi, vaṭṭatīti pakāsitā;
```

```
Idamevuttarāsaṅge, pamāṇaṃ paridīpitaṃ.
```

<p rend="hangnum">§558.</p>

```
Muṭṭhipañcakaṃ dīghantaṃ, pamāṇaṃ tiriyantato;
```

```
Aḍḍhateyyaṃ dvihatthaṃ vā, sese antaravāsake.
```

<p rend="hangnum">§559.</p>

```
Ahatāhatakappānaṃ, saṅghāṭi diguṇā matā;
```

```
Ekapaṭṭuttarāsaṅgo, evamantaravāsako.
```

<p rend="hangnum">§560.</p>

```
Utuddhaṭānaṃ pana cīvarānaṃ;
```

```
Saṅghāṭi bhikkhussa catugguṇā vā;
```

```
Duvepi sesā diguṇāva vuttā;
```

```
Yathāsukhaṃ vaṭṭati paṃsukūlaṃ.
```

<p rend="hangnum">§561.</p>

```
Tīṇipi <pb ed="M" n="0.0054" /> dvepi cekaṃ vā, chinditabbaṃ pahoti ce;
```

```
Sabbesu appahontesu, deyyamanvādhikampi vā.
```

<p rend="hangnum">§562.</p>

```
Acchinnaṃ vā anādinnaṃ, dhārentassa ticīvaraṃ;
```

```
Bhikkhuno dukkaṭaṃ vuttaṃ, dubbhogena ca sevato.
```

<p rend="hangnum">§563.</p>

```
Kusiṃ aḍḍhakusiñcāpi, maṇḍalaṃ aḍḍhamaṇḍalaṃ;
```

```
Vivaṭṭaṃ anuvivaṭṭaṃ, bāhantampi ca bhikkhuno.
```

<p rend="hangnum">§564.</p>

```
Dassetvāva vidhiṃ sabbaṃ, pañcakādippabhedakaṃ;
```

```
Chinnaṃ samaṇasāruppaṃ, kātabbaṃ tu ticīvaraṃ.
```

<p rend="hangnum">§565.</p>

```
Dānenacchijjagāhena, vissāsaggahaṇena ca;
```

```
Hīnāyāvattanenāpi, sikkhāya ca pahānato.
```

<p rend="hangnum">§566.</p>

```
Paccuddhāravināsehi, liṅgassa parivattanā;
```

```
Sabbaṃ bhijjatidhiṭṭhānaṃ, chiddabhāve ticīvaraṃ.
```

<p rend="hangnum">§567.</p>

```
Kaniṭṭhassaṅgulasseva<pb ed="V" n="0.0048" />, nakhapiṭṭhippamāṇakaṃ;
```

```
Vinividdhaṃ panacchidda-madhiṭṭhānavināsanaṃ.
```

<p rend="hangnum">§568.</p>

```
Eko tantupi acchinno, adhiṭṭhānaṃ na bhindati;
```

```
Setabhāvaṃ karontena, dhotampi rajakena vā.
```

<p rend="hangnum">§569.</p>

```
Paṭhamaṃ aggaḷaṃ datvā, pacchā chindati rakkhati;
```

```
Ghaṭetvā koṭiyo dve vā, pacchā chindati rakkhati.
```

<p rend="hangnum">§570.</p>

```
Caturaṭṭhaṅgulā oraṃ, ekadvinnaṃ tirīyato;
```

```
Tiṇṇampi dīghato chiddaṃ, bhindateva vidatthiyā.
```

<p rend="hangnum">§571.</p>

```
Nisīdanassa dīghena, bhavanti dve vidatthiyo;
```

```
Vitthārena diyaḍḍhā ca, sugatassa vidatthiyā.
```

<p rend="hangnum">§572.</p>

```
Honti kaṇḍuppaṭicchādi, tiriyaṃ dve vidatthiyo;
```

```
Dīghatopi catassova, sugatassa vidatthiyā.
```

<p rend="hangnum">§573.</p>

```
Dīghato <pb ed="M" n="0.0055" /> sugatasseva, bhavanti cha vidatthiyo;
```

```
Vitthārenaḍḍhateyyāva, siyā vassikasāṭikā.
```

<p rend="hangnum">§574.</p>

```
Muninā tīsu etesu, karontassa taduttariṃ;
```

```
Adhikacchedanaṃ tassa, pācittiyamudīritaṃ.
```

<p rend="hangnum">§575.</p>

```
Mukhapuñchanacoḷassa, paccattharaṇakassa vā;
```

```
Pamāṇaṃ appamāṇena, na ceva paridīpitaṃ.
```

<p rend="hangnum">§576.</p>

```
Sadasaṃ adasaṃ sabbaṃ, paccattharaṇacīvaraṃ;
```

```
Mahantaṃ khuddakaṃ eka-manekampi ca vaṭṭati.
```

<p rend="hangnum">§577.</p>

```
Mukhapuñchanacoḷekaṃ, dvepi vaṭṭanti sabbathā;
```

```
Sadasaṃ adasaṃ vāpi, sadasaṃva nisīdanaṃ.
```

<p rend="hangnum">§578.</p>

```
Adasā rajitāyeva, vaṭṭatādinnakappakā;
```

```
Vuttā kaṇḍuppaṭicchādi, tathā vassikasāṭikā.
```

<p rend="hangnum">§579.</p>

```
Gaṇanaṃ vā pamāṇaṃ vā, na parikkhāracoḷake;
```

```
Pamāṇagaṇanātīti, bhaṇanti pakataññuno.
```

<p rend="hangnum">§580.</p>

```
Sugataṭṭhaṅgulāyāmaṃ, caturaṅgulavitthataṃ;
```

```
Vikappanupagaṃ hoti, pacchimaṃ nāma cīvaraṃ.
```

<p rend="hangnum">§581.</p>

```
Parissāvapaṭaṃ <pb ed="V" n="0.0049" /> patta-potthakatthavikādikaṃ;
```

```
Adhiṭṭheyya parikkhāra-coḷaṃ pacchimacīvaraṃ.
```

<p rend="hangnum">§582.</p>

```
Bahūni ekato katvā, adhiṭṭhātumpi vaṭṭati;
```

```
Mātuādīnamatthāya, ṭhapite natthi dosatā.
```

<p rend="hangnum">§583.</p>

```
Vassamāse adhiṭṭheyya, caturo vassasāṭikaṃ;
```

```
Puna paccuddharitvā taṃ, vikappeyya tato paraṃ.
```

<p rend="hangnum">§584.</p>

```
Tāva kaṇḍuppaṭicchādiṃ, yāva rogo na sammati;
```

```
Adhiṭṭhahitvā tato uddhaṃ, uddharitvā vikappaye.
```

<p rend="hangnum">§585.</p>

```
‘‘Imaṃ kaṇḍuppaṭicchādiṃ, imamantaravāsakaṃ;
```

```
Adhiṭṭhāmī’’tidhiṭṭheyya, sesesupi ayaṃ nayo.
```

<p rend="hangnum">§586.</p>

```
‘‘Imaṃ <pb ed="M" n="0.0056" /> kaṇḍuppaṭicchādiṃ, eta’’nti ca asammukhe;
```

```
Vatvā paccuddhareyyevaṃ, sesesupi vicakkhaṇo.
```

<p rend="hangnum">§587.</p>

```
Ābhogaṃ manasā katvā, kāyena phusanākataṃ;
```

```
Vacasādhiṭṭhitañcāti, adhiṭṭhānaṃ dvidhā mataṃ.
```

<p rend="hangnum">§588.</p>

```
Iti sabbamidaṃ vuttaṃ, tecīvarikabhikkhuno;
```

```
Tathā vatvāvadhiṭṭheyya, taṃ parikkhāracoḷiko.
```

<p rend="hangnum">§589.</p>

```
Ticīvaraṃ parikkhāra-coḷaṃ kātumpi vaṭṭati;
```

```
Evaṃ cudosite vutto, parihāro niratthako.
```

<p rend="hangnum">§590.</p>

```
Na, tecīvarikasseva, vuttattā tattha satthunā;
```

```
Taṃ parikkhāracoḷassa, tasmā sabbampi vaṭṭati.
```

<p rend="hangnum">§591.</p>

```
‘‘Adhiṭṭheti vikappeti, anāpattī’’ti ettha ca;
```

```
Adhiṭṭhātabbakasseva, vikappanavidhānato.
```

<p rend="hangnum">§592.</p>

```
Bhikkhussevaṃ karontassa, na doso upalabbhati;
```

```
Evañca na siyā kasmā, mukhapuñchanakādikaṃ.
```

<p rend="hangnum">§593.</p>

```
Mukhapuñchanakādīnaṃ, tesaṃ kiccavidhānato;
```

```
Akiccassāmikassassa, adhiṭṭhānaṃ tu yujjati.
```

<p rend="hangnum">§594.</p>

```
Nidhānamukhametanti, **mahāpaccariyaṃ** pana;
```

```
Vuttattā ca nisedhetuṃ, na sakkā vinayaññunā.
```

<p rend="hangnum">§595.</p>

```
Cīvaraṃ <pb ed="V" n="0.0050" /> paripuṇṇanti, nidānuppattitopi ca;
```

```
Nidhānamukhametanti, veditabbaṃ vibhāvinā.
```

<p rend="hangnum">§596.</p>

```
Kusavākādicīrāni, kambalaṃ kesavālajaṃ;
```

```
Thullaccayaṃ dhārayato-lūkapakkhājinakkhipe.
```

<p rend="hangnum">§597.</p>

```
Kadalerakadussesu, akkadusse ca potthake;
```

```
Dukkaṭaṃ tiriṭe vāpi, veṭhane kañcukepi ca.
```

<p rend="hangnum">§598.</p>

```
Sabbanīlakamañjeṭṭha-kaṇhalohitapītake<pb ed="M" n="0.0057" />;
```

```
Mahānāmamahāraṅga-rattesupi ca dukkaṭaṃ.
```

<p rend="hangnum">§599.</p>

```
Acchinnadasake dīgha-phalapupphadasesu ca;
```

```
Acchinnacīvarassettha, natthi kiñci akappiyaṃ.
```

<p rend="hangnum">§600.</p>

```
Adhiṭṭheti vikappeti, vissajjeti vinassati;
```

```
Antodasāhaṃ vissāse, anāpatti pakāsitā.
```

<p rend="hangnum">§601.</p>

```
Kathinaṃ nāma nāmena, samuṭṭhānamidaṃ pana;
```

```
Acittamakriyaṃ vuttaṃ, ticittañca tivedanaṃ.
```

Paṭhamakathinakathā.

<p rend="hangnum">§602.</p>

```
Gāmādīsu padesesu, tipañcasu ticīvaraṃ;
```

```
Ṭhapetvā ekarattampi, saṅghasammutiyā vinā.
```

<p rend="hangnum">§603.</p>

```
Bhikkhuno pana tenassa, vippavatthuṃ na vaṭṭati;
```

```
Hoti nissaggiyaṃ vippa-vasato aruṇuggame.
```

<p rend="hangnum">§604.</p>

```
Cīvaraṃ nikkhipitvāna, nhāyantasseva rattiyaṃ;
```

```
Aruṇe uṭṭhite kiṃ nu, kātabbaṃ tena bhikkhunā.
```

<p rend="hangnum">§605.</p>

```
Dukkaṭaṃ muninā vuttaṃ, nissaggiyanivāsane;
```

```
Tabbhayā pana so bhikkhu, naggo gacchati dukkaṭaṃ.
```

<p rend="hangnum">§606.</p>

```
Acchinnacīvaraṭṭhāne, ṭhitattā pana bhikkhuno;
```

```
Na tassākappiyaṃ nāma, cīvaraṃ atthi kiñcipi.
```

<p rend="hangnum">§607.</p>

```
Nigāsetvā gahetvā ca, gantvā bhikkhussa santikaṃ;
```

```
Nissajjitvā panāpatti, desetabbāva viññunā.
```

<p rend="hangnum">§608.</p>

```
Parassa <pb ed="V" n="0.0051" /> nissajjitvā taṃ, dukkaṭaṃ paribhuñjato;
```

```
Payoge ca payoge ca, hoti pārupanādisu.
```

<p rend="hangnum">§609.</p>

```
Anāpatti <pb ed="M" n="0.0058" /> tamaññassa, bhikkhuno paribhuñjato;
```

```
Adentassa ca nissaṭṭhaṃ, dukkaṭaṃ pariyāputaṃ.
```

<p rend="hangnum">§610.</p>

```
There ca dahare maggaṃ, gacchantesu ubhosupi;
```

```
Pattacīvaramādāya, ohīne dahare pana.
```

<p rend="hangnum">§611.</p>

```
Asampatte garuṃ tasmiṃ, uggacchatyaruṇo yadi;
```

```
Hoti nissaggiyaṃ vatthaṃ, na passambhati nissayo.
```

<p rend="hangnum">§612.</p>

```
Muhuttaṃ vissamitvāna, gacchante dahare pana;
```

```
Hoti nissaggiyaṃ vatthaṃ, passambhati ca nissayo.
```

<p rend="hangnum">§613.</p>

```
Sutā dhammakathā yasmiṃ, uggacchatyaruṇo yadi;
```

```
Hoti nissaggiyaṃ vatthaṃ, passambhati ca nissayo.
```

<p rend="hangnum">§614.</p>

```
Paccuddhāre anāpatti, laddhasammutikassapi;
```

```
Antoyevāruṇe taṃ vā, vissajjeti vinassati.
```

<p rend="hangnum">§615.</p>

```
Paṭhamena samānāva, samuṭṭhānādayo nayā;
```

```
Apaccuddharaṇaṃ ettha, akriyāti visesitaṃ.
```

Dutiyakathinakathā.

<p rend="hangnum">§616.</p>

```
Akālacīvaraṃ māsa-paramaṃ nikkhipe sati;
```

```
Paccāsāya tato uddhaṃ, ṭhapetuṃ na ca vaṭṭati.
```

<p rend="hangnum">§617.</p>

```
Dasāhātikkamoyeva;
```

```
Paṭhame kathine idha;
```

```
Māsassātikkamo vutto;
```

```
Seso tena samo mato.
```

Tatiyakathinakathā.

<p rend="hangnum">§618.</p>

```
Bhikkhu <pb ed="M" n="0.0059" /> bhikkhuniyā bhuttaṃ, vatthaṃ aññātikāya yo;
```

```
Dhovāpeti rajāpeti, ākoṭāpeti ce tato.
```

<p rend="hangnum">§619.</p>

```
Tassa <pb ed="V" n="0.0052" /> nissaggiyāpatti, paṭhamena pakāsitā;
```

```
Tathā sesehi ca dvīhi, dīpitaṃ dukkaṭadvayaṃ.
```

<p rend="hangnum">§620.</p>

```
Sikkhamānāya vā hatthe, dhovanatthāya deti ce;
```

```
Sā hutvā upasampannā, pacchā dhovati so nayo.
```

<p rend="hangnum">§621.</p>

```
Sāmaṇeraniddesepi, liṅgaṃ ce parivattati;
```

```
Bhikkhunīsupasampajja, dhote nissaggiyaṃ siyā.
```

<p rend="hangnum">§622.</p>

```
Daharānañca bhikkhūnaṃ, hatthe vatthe niyyādite;
```

```
Parivattitaliṅgesu, tesupesa nayo mato.
```

<p rend="hangnum">§623.</p>

```
Tathā bhikkhuniyā hatthe, dinne ‘‘dhovā’’ti cīvare;
```

```
Parivatte tu liṅgasmiṃ, sace dhovati vaṭṭati.
```

<p rend="hangnum">§624.</p>

```
‘‘Dhovā’’ti bhikkhunī vuttā, sace sabbaṃ karoti sā;
```

```
Dhovanappaccayāyeva, tassa nissaggiyaṃ siyā.
```

<p rend="hangnum">§625.</p>

```
‘‘Imasmiṃ cīvare sabbaṃ, kattabbaṃ tvaṃ karohi’’ti;
```

```
Hoti nissaggiyañceva, vadato dukkaṭadvayaṃ.
```

<p rend="hangnum">§626.</p>

```
Ñātikāñātisaññissa, paccattharanisīdanaṃ;
```

```
Aññassa santakaṃ vāpi, dhovāpentassa dukkaṭaṃ.
```

<p rend="hangnum">§627.</p>

```
Ekatoupasampannā, bhikkhunīnaṃ vasena yā;
```

```
Tāya dhovāpane vāpi, hoti āpatti dukkaṭaṃ.
```

<p rend="hangnum">§628.</p>

```
Avuttā paribhuttaṃ vā, aññaṃ vā yadi dhovati;
```

```
Na doso, sañcarittena, samuṭṭhānādayo samā.
```

Purāṇacīvaradhovāpanakathā.

<p rend="hangnum">§629.</p>

```
Vikappanupagaṃ <pb ed="M" n="0.0060" /> kiñci, pacchimaṃ pana cīvaraṃ;
```

```
Gaṇhato hoti āpatti, ṭhapetvā pārivattakaṃ.
```

<p rend="hangnum">§630.</p>

```
Payoge gahaṇatthāya, dukkaṭaṃ pariyāputaṃ;
```

```
Tassa nissaggiyāpatti, gahaṇena pakāsitā.
```

<p rend="hangnum">§631.</p>

```
Sace anupasampanna-hatthe peseti cīvaraṃ;
```

```
Aññatra pārivattāpi, gahetuṃ pana vaṭṭati.
```

<p rend="hangnum">§632.</p>

```
Ñātikāyapi <pb ed="V" n="0.0053" /> aññāti-saññissa vimatissa vā;
```

```
Ekatoupasampanna-hatthā gaṇhāti dukkaṭaṃ.
```

<p rend="hangnum">§633.</p>

```
‘‘Dassāmī’’ti ca ābhogaṃ, katvā vā pārivattakaṃ;
```

```
Tāvakālikavissāsa-ggāhe doso na vijjati.
```

<p rend="hangnum">§634.</p>

```
Aññaṃ pana parikkhāraṃ, na doso hoti gaṇhato;
```

```
Sañcarittasamuṭṭhānaṃ, idaṃ vuttaṃ kriyākriyaṃ.
```

Cīvarapaṭiggahaṇakathā.

<p rend="hangnum">§635.</p>

```
Cīvaraṃ viññāpentassa, aññātakāppavāritaṃ;
```

```
Hoti nissaggiyāpatti, aññatra samayā pana.
```

<p rend="hangnum">§636.</p>

```
Tikapācittiyaṃ vuttaṃ, tatheva dvikadukkaṭaṃ;
```

```
Ñātakeñātisaññissa, tattha vematikassa ca.
```

<p rend="hangnum">§637.</p>

```
Samaye viññāpentassa, ñātake vā pavārite;
```

```
Aññassatthāya vā tassa, ñātake vā pavārite.
```

<p rend="hangnum">§638.</p>

```
Anāpattīti ñātabbaṃ, tathā ummattakādino;
```

```
Samuṭṭhānādayo sabbe, sañcarittasamā matā.
```

Aññātakaviññattikathā.

<p rend="hangnum">§639.</p>

```
Appavāritamaññātiṃ<pb ed="M" n="0.0061" />, cīvaraṃ tu taduttariṃ;
```

```
Hoti nissaggiyāpatti, viññāpentassa bhikkhuno.
```

<p rend="hangnum">§640.</p>

```
Yassa tīṇipi naṭṭhāni, dve vā ekampi vā pana;
```

```
Dve vā ekampi vā tena, sāditabbaṃ na kiñcipi.
```

<p rend="hangnum">§641.</p>

```
Sesakaṃ āharantassa, dinne nacchinnakāraṇā;
```

```
Santake ñātakādīnaṃ, attanopi dhanena vā.
```

<p rend="hangnum">§642.</p>

```
Anāpattīti ñātabbaṃ, tathā ummattakādino;
```

```
Samuṭṭhānādayo sabbe, sañcarittasamā matā.
```

Tatuttarikathā.

<p rend="hangnum">§643.</p>

```
Kalyāṇakamyatāhetu<pb ed="V" n="0.0054" />, āpajjati vikappanaṃ;
```

```
Cīvare pana yo tassa, lābhā nissaggiyaṃ bhave.
```

<p rend="hangnum">§644.</p>

```
Mahagghaṃ dātukāmamhi, appagghaṃ viññāpeti yo;
```

```
Santake ñātakādīnaṃ, anāpatti pakāsitā.
```

<p rend="hangnum">§645.</p>

```
Ñātakeññātisaññissa, dukkaṭaṃ vimatissa ca;
```

```
Sañcarittasamā vuttā, samuṭṭhānādayo nayā.
```

Paṭhamopakkhaṭakathā.

<p rend="hangnum">§646.</p>

```
Dutiyopakkhaṭe yasmā, vattabbaṃ natthi kiñcipi;
```

```
Tasmā anantarenassa, sadisova vinicchayo.
```

Dutiyopakkhaṭakathā.

<p rend="hangnum">§647.</p>

```
Raññā vā rājabhoggena, bhikkhumuddissamābhataṃ;
```

```
Akappiyaṃ suvaṇṇādiṃ, gahetuṃ na ca vaṭṭati.
```

<p rend="hangnum">§648.</p>

```
Rajataṃ <pb ed="M" n="0.0062" /> jātarūpaṃ vā, attano vā parassa vā;
```

```
Atthāya gaṇhituṃ kiñci, dīyamānaṃ na vaṭṭati.
```

<p rend="hangnum">§649.</p>

```
Aññassatthāya niddiṭṭhaṃ, bhikkhuno paṭiggaṇhato;
```

```
Dukkaṭaṃ tassa hotīti, **mahāpaccariyaṃ** pana.
```

<p rend="hangnum">§650.</p>

```
Netvā akappiyaṃ bhaṇḍaṃ, itthaṃ koci sace vade;
```

```
‘‘Idaṃ saṅghassa dammīti, puggalassa gaṇassa vā.
```

<p rend="hangnum">§651.</p>

```
Ārāmaṃ vā vihāraṃ vā, cetiyaṃ vā karohi’’ti;
```

```
Na ca vaṭṭati taṃ vatthuṃ, sabbesaṃ sampaṭicchituṃ.
```

<p rend="hangnum">§652.</p>

```
Anāmasitvā saṅghaṃ vā, gaṇaṃ vā puggalampi vā;
```

```
‘‘Cetiyassa vihārassa, demā’’tipi vadanti ce.
```

<p rend="hangnum">§653.</p>

```
Taṃ hiraññaṃ suvaṇṇaṃ vā, nisedhetuṃ na vaṭṭati;
```

```
Ārāmikānaṃ vattabbaṃ, ‘‘vadantevamime’’ti ca.
```

<p rend="hangnum">§654.</p>

```
Rajataṃ jātarūpaṃ vā, saṅghassa paṭiggaṇhato;
```

```
Hoti nissaggiyāpatti, paribhoge ca dukkaṭaṃ.
```

<p rend="hangnum">§655.</p>

```
Taḷākassa <pb ed="V" n="0.0055" /> ca khettattā, sassuppattinidānato;
```

```
Gahaṇaṃ paribhogo vā, na ca vaṭṭati bhikkhuno.
```

<p rend="hangnum">§656.</p>

```
‘‘Cattāro paccaye saṅgho, gaṇo vā paribhuñjatu’’;
```

```
Iccevaṃ pana vatvā ce, deti sabbampi vaṭṭati.
```

<p rend="hangnum">§657.</p>

```
Kārāpeti ca kedāre, chindāpetvā vanaṃ pana;
```

```
Kedāresu purāṇesu, atirekampi gaṇhati.
```

<p rend="hangnum">§658.</p>

```
Aparicchinnabhāgasmiṃ, navasassepi ‘‘ettakaṃ;
```

```
Bhāgaṃ dethā’’ti vatvā ce, uṭṭhāpeti kahāpaṇe.
```

<p rend="hangnum">§659.</p>

```
Vatvā akappiyaṃ vācaṃ, ‘‘kasatha vapathā’’ti ca;
```

```
Uppāditañca sabbesaṃ, hoti sabbamakappiyaṃ.
```

<p rend="hangnum">§660.</p>

```
‘‘Ettako <pb ed="M" n="0.0063" /> nāma bhāgoti, ettikāya ca bhūmiyā’’;
```

```
Patiṭṭhāpeti yo bhūmiṃ, avatvā kasathādikaṃ.
```

<p rend="hangnum">§661.</p>

```
Sayameva pamāṇassa, jānanatthaṃ tu bhūmiyā;
```

```
Rajjuyā vāpi daṇḍena, khettaṃ mināti yo pana.
```

<p rend="hangnum">§662.</p>

```
Khale vā rakkhati ṭhatvā, khalatopi tato puna;
```

```
Nīharāpeti vā vīhī, tassevetamakappiyaṃ.
```

<p rend="hangnum">§663.</p>

```
‘‘Ettakehi ca vīhīhi, idaṃ āharathā’’ti ca;
```

```
Āharanti sace vuttā, tassevetamakappiyaṃ.
```

<p rend="hangnum">§664.</p>

```
‘‘Ettakena hiraññena, idamāharathā’’ti ca;
```

```
Āharanti ca yaṃ vuttā, sabbesaṃ tamakappiyaṃ.
```

<p rend="hangnum">§665.</p>

```
Pesakārakadāsaṃ vā, aññaṃ vā rajakādisu;
```

```
Ārāmikānaṃ nāmena, dente vaṭṭati gaṇhituṃ.
```

<p rend="hangnum">§666.</p>

```
‘‘Gāvo demā’’ti vuttepi, gahetuṃ na ca vaṭṭati;
```

```
Pañcagorasabhogatthaṃ, vutte demāti vaṭṭati.
```

<p rend="hangnum">§667.</p>

```
Ajikādīsu eseva, nayo ñeyyo vibhāvinā;
```

```
Kappiyena ca vākyena, sabbaṃ vaṭṭati gaṇhituṃ.
```

<p rend="hangnum">§668.</p>

```
Hatthiṃ vā mahisaṃ assaṃ, goṇaṃ kukkuṭasūkaraṃ;
```

```
Dentesu ca manussesu, na ca vaṭṭati gaṇhituṃ.
```

<p rend="hangnum">§669.</p>

```
Paṭisiddhepi <pb ed="V" n="0.0056" /> saṅghassa, datvā gacchati ce pana;
```

```
Mūlaṃ datvā ca saṅghassa, keci gaṇhanti vaṭṭati.
```

<p rend="hangnum">§670.</p>

```
‘‘Khettaṃ vatthuṃ taḷākaṃ vā, dema goajikādikaṃ;
```

```
Vihārassā’’ti vuttepi, nisedhetuṃ na vaṭṭati.
```

<p rend="hangnum">§671.</p>

```
Tikkhattuṃ codanā vuttā, chakkhattuṃ ṭhānamabravi;
```

```
Yadi codetiyeva cha, codanā diguṇā ṭhiti.
```

<p rend="hangnum">§672.</p>

```
Anāpatti <pb ed="M" n="0.0064" /> acodetvā, laddhe ummattakādino;
```

```
Samuṭṭhānādayo sabbe, sañcarittasamā matā.
```

Rājasikkhāpadakathā.

Cīvaravaggo paṭhamo.

<p rend="hangnum">§673.</p>

```
Ekenāpi ca missetvā, santhataṃ kosiyaṃsunā;
```

```
Hoti nissaggiyāpatti, kārāpentassa bhikkhuno.
```

<p rend="hangnum">§674.</p>

```
Paratthāya karontassa, kārāpentassa santhataṃ;
```

```
Aññena ca kataṃ laddhā, sevamānassa dukkaṭaṃ.
```

<p rend="hangnum">§675.</p>

```
Anāpatti vitānaṃ vā, bhūmattharaṇameva vā;
```

```
Bhisi bibbohanaṃ vāpi, karontassādikammino.
```

Kosiyakathā.

<p rend="hangnum">§676.</p>

```
Kāḷakeḷakalomānaṃ, suddhānaṃ santhataṃ sace;
```

```
Kareyyāpatti hotissa, sesaṃ tu paṭhamūpamaṃ.
```

Suddhakāḷakakathā.

<p rend="hangnum">§677.</p>

```
Anāpatti tulaṃ vāpi, bahuṃ vā sabbameva vā;
```

```
Karontassa gahetvāna, odātaṃ kapilampi vā.
```

<p rend="hangnum">§678.</p>

```
Anukkamena etāni, santhatāni ca tīṇipi;
```

```
Nissajjitvāpi laddhāni, sevamānassa dukkaṭaṃ.
```

<p rend="hangnum">§679.</p>

```
Samuṭṭhānādayo <pb ed="V" n="0.0057" /> sabbe, sañcarittasamā matā;
```

```
Imesaṃ pana tiṇṇampi, tatiyaṃ tu kriyākriyaṃ.
```

Dvebhāgakathā.

<p rend="hangnum">§680.</p>

```
Channaṃ <pb ed="M" n="0.0065" /> orena vassānaṃ, karontassa ca santhataṃ;
```

```
Hoti nissaggiyāpatti, ṭhapetvā bhikkhusammutiṃ.
```

<p rend="hangnum">§681.</p>

```
Anāpatti paratthāya, kārāpeti karoti vā;
```

```
Kataṃ vā pana aññena, labhitvā paribhuñjato.
```

<p rend="hangnum">§682.</p>

```
Chabbassāni karontassa, taduddhampi ca santhataṃ;
```

```
Vitāne sāṇipākāre, nissajjitvā katepi ca.
```

Chabbassakathā.

<p rend="hangnum">§683.</p>

```
Anāpatti anādāya, asante santhate pana;
```

```
Aññassatthāya kāretuṃ, katañca paribhuñjituṃ.
```

<p rend="hangnum">§684.</p>

```
Anādānavasenassa, sugatassa vidatthiyā;
```

```
Karaṇena ca satthārā, vuttametaṃ kriyākriyaṃ.
```

<p rend="hangnum">§685.</p>

```
Samuṭṭhānādayo sabbe, sañcarittasamā matā;
```

```
Anantarassimassāpi, viseso nupalabbhati.
```

Nisīdanasanthatakathā.

<p rend="hangnum">§686.</p>

```
Gacchante pana yāne vā, hatthiassādikesu vā;
```

```
Ṭhapeti yadi lomāni, sāmikassa ajānato.
```

<p rend="hangnum">§687.</p>

```
Tiyojanamatītesu, tesu āpatti bhikkhuno;
```

```
Agacchantesu tesveva, ṭhapitesupyayaṃ nayo.
```

<p rend="hangnum">§688.</p>

```
Yāne pana agacchante, asse vā hatthipiṭṭhiyaṃ;
```

```
Ṭhapetvā abhirūhitvā, sace sāreti vaṭṭati.
```

<p rend="hangnum">§689.</p>

```
Na vaṭṭatīti niddiṭṭhaṃ, **kurundaṭṭhakathāya** hi;
```

```
Taṃ panaññaṃ harāpeti, vacanena virujjhati.
```

<p rend="hangnum">§690.</p>

```
Kaṇṇacchiddesu <pb ed="V" n="0.0058" /><pb ed="M" n="0.0066" /> lomāni, pakkhipitvāpi gacchato;
```

```
Hotiyeva kirāpatti, lomānaṃ gaṇanāvasā.
```

<p rend="hangnum">§691.</p>

```
Suttakena ca bandhitvā, ṭhapitaṃ pana vaṭṭati;
```

```
Veṇiṃ katvā harantassa, āpatti paridīpitā.
```

<p rend="hangnum">§692.</p>

```
Suṅkaghātaṃ anuppatvā, corādīhi upadduto;
```

```
Yo caññavihito vāpi, āpatti yadi gacchati.
```

<p rend="hangnum">§693.</p>

```
Tiyojanaṃ harantassa, ūnakaṃ vā tiyojanaṃ;
```

```
Tathā paccāharantassa, tāniyeva tiyojanaṃ.
```

<p rend="hangnum">§694.</p>

```
Nivāsatthāya vā gantvā, harantassa tato paraṃ;
```

```
Acchinnaṃ vāpi nissaṭṭhaṃ, labhitvā haratopi ca.
```

<p rend="hangnum">§695.</p>

```
Harāpentassa aññena, harato katabhaṇḍakaṃ;
```

```
Tathā ummattakādīnaṃ, anāpatti pakāsitā.
```

<p rend="hangnum">§696.</p>

```
Idaṃ pana samuṭṭhānaṃ, kāyato kāyacittato;
```

```
Acittaṃ kāyakammañca, ticittañca tivedanaṃ.
```

Eḷakalomakathā.

<p rend="hangnum">§697.</p>

```
Samuṭṭhānādinā saddhiṃ, lomadhovāpanampi ca;
```

```
Cīvarassa purāṇassa, dhovāpanasamaṃ mataṃ.
```

Eḷakalomadhovāpanakathā.

<p rend="hangnum">§698.</p>

```
Gaṇheyya vā gaṇhāpeyya, rajataṃ jātarūpakaṃ;
```

```
Nissajjitvā panāpatti, desetabbāva bhikkhunā.
```

<p rend="hangnum">§699.</p>

```
Rajataṃ jātarūpañca, ubhinnaṃ māsakopi ca;
```

```
Etaṃ catubbidhaṃ vatthu, hoti nissaggiyāvahaṃ.
```

<p rend="hangnum">§700.</p>

```
Muttā <pb ed="M" n="0.0067" /> maṇi silā saṅkho, pavāḷaṃ lohitaṅkako;
```

```
Masāragallaṃ dhaññāni, satta gomahisādikaṃ.
```

<p rend="hangnum">§701.</p>

```
Khettaṃ vatthuṃ taḷākañca, dāsidāsādikaṃ pana;
```

```
Dukkaṭasseva vatthūni, dīpitāni mahesinā.
```

<p rend="hangnum">§702.</p>

```
Muggamāsādikaṃ <pb ed="V" n="0.0059" /> sabbaṃ, sappiādīni taṇḍulā;
```

```
Suttaṃ vatthaṃ halaṃ phālaṃ, kappiyaṃ evamādikaṃ.
```

<p rend="hangnum">§703.</p>

```
Tatthattano panatthāya, vatthuṃ nissaggiyassa hi;
```

```
Sampaṭicchati yo bhikkhu, tassa nissaggiyaṃ siyā.
```

<p rend="hangnum">§704.</p>

```
Saṅghādīnaṃ tamatthāya, gaṇhato dukkaṭaṃ tathā;
```

```
Dukkaṭassa ca vatthumpi, sabbatthāya ca dukkaṭaṃ.
```

<p rend="hangnum">§705.</p>

```
Sace kahāpaṇādīnaṃ, sahassaṃ paṭigaṇhati;
```

```
Vatthūnaṃ gaṇanāyassa, āpattigaṇanā siyā.
```

<p rend="hangnum">§706.</p>

```
Tathā sithilabaddhesu, thavikādīsu rūpato;
```

```
Āpattigaṇanā vuttā, **mahāpaccariyaṃ** pana.
```

<p rend="hangnum">§707.</p>

```
‘‘Idaṃ ayyassa hotū’’ti, vutte vā pana kenaci;
```

```
Sace gaṇhitukāmopi, nisedhetabbameva ca.
```

<p rend="hangnum">§708.</p>

```
Paṭikkhittepi taṃ vatthuṃ, ṭhapetvā yadi gacchati;
```

```
Tathā gopāyitabbaṃ taṃ, yathā taṃ na vinassati.
```

<p rend="hangnum">§709.</p>

```
‘‘Āharedamidaṃ gaṇha, idaṃ dehīdha nikkhipa’’;
```

```
Iccevaṃ bhikkhuno vattuṃ, na vaṭṭati akappiyaṃ.
```

<p rend="hangnum">§710.</p>

```
Ṭhapetvā rūpiyaggāhaṃ, nissaṭṭhaparivattitaṃ;
```

```
Sabbehi paribhottabbaṃ, bhājetvā sappiādikaṃ.
```

<p rend="hangnum">§711.</p>

```
Attano pattabhāgampi, paṭiggāhakabhikkhuno;
```

```
Gahetuṃ aññato laddhaṃ, bhuñjituṃ vā na vaṭṭati.
```

<p rend="hangnum">§712.</p>

```
Yaṃ <pb ed="M" n="0.0068" /> kiñci pana sambhūtaṃ, paccayaṃ vatthuto tato;
```

```
Bhikkhuno sevamānassa, hoti āpatti dukkaṭaṃ.
```

<p rend="hangnum">§713.</p>

```
Ajjhārāme anāpatti, tamajjhāvasathepi vā;
```

```
Gahetvā vā gahāpetvā, nikkhipantassa bhikkhuno.
```

<p rend="hangnum">§714.</p>

```
Tikapācittiyaṃ vuttaṃ, rūpiyanti arūpiye;
```

```
Saññino vimatissāpi, hoti āpatti dukkaṭaṃ.
```

<p rend="hangnum">§715.</p>

```
Samuṭṭhānādayo <pb ed="V" n="0.0060" /> sabbe, sañcarittasamā matā;
```

```
Kriyākriyamidaṃ vuttaṃ, ayameva visesatā.
```

Rūpiyapaṭiggahaṇakathā.

<p rend="hangnum">§716.</p>

```
Vatthuṃ nissaggiyassāpi, vatthuṃ vā dukkaṭassa ca;
```

```
Kappiyassa ca vatthuṃ vā, yo nissaggiyavatthunā.
```

<p rend="hangnum">§717.</p>

```
Vatthunā dukkaṭassāpi, vatthuṃ nissaggiyassa vā;
```

```
Parivatteti āpatti, kappiyena ca vatthunā.
```

<p rend="hangnum">§718.</p>

```
Dukkaṭassa ca vatthuṃ vā, vatthuṃ vā kappiyassa ca;
```

```
Vatthunā dukkaṭasseva, parivatteti dukkaṭaṃ.
```

<p rend="hangnum">§719.</p>

```
Vatthunā kappiyassāpi, tathā dukkaṭavatthukaṃ;
```

```
Parivatteti yo tassa, hoti āpatti dukkaṭaṃ.
```

<p rend="hangnum">§720.</p>

```
Vatthuno dukkaṭassāpi, tathā nissaggiyassa ca;
```

```
Gahaṇaṃ vāritaṃ pubbe, iminā parivattanaṃ.
```

<p rend="hangnum">§721.</p>

```
Rūpiyanti ca saññissa, vimatissa arūpiye;
```

```
Tena dve dukkaṭā honti, cetāpentassa rūpiyaṃ.
```

<p rend="hangnum">§722.</p>

```
Arūpiyanti saññissa, anāpatti arūpiye;
```

```
‘‘Idaṃ gahetvā dehī’’ti, vadatopi ca pañcahi.
```

<p rend="hangnum">§723.</p>

```
Sesaṃ <pb ed="M" n="0.0069" /> anantareneva, samuṭṭhānādikaṃ samaṃ;
```

```
Idaṃ kriyasamuṭṭhānaṃ, ayameva visesatā.
```

Rūpiyasaṃvohārakathā.

<p rend="hangnum">§724.</p>

```
Kappiyaṃ kappiyeneva, parivattayato pana;
```

```
Hoti nissaggiyāpatti, ṭhapetvā sahadhammike.
```

<p rend="hangnum">§725.</p>

```
Akappiyassa vatthussa, teneva parivattanaṃ;
```

```
Na gacchatīti niddiṭṭhaṃ, kayavikkayasaṅgahaṃ.
```

<p rend="hangnum">§726.</p>

```
Tasmā mātāpitūnampi, vatthuṃ yaṃ kiñci kappiyaṃ;
```

```
‘‘Imaṃ dehiminā hī’’ti, vadato pana dukkaṭaṃ.
```

<p rend="hangnum">§727.</p>

```
Sakaṃ <pb ed="V" n="0.0061" /> vā deti ce bhaṇḍaṃ, evaṃ vatvāna mātuyā;
```

```
Mātuyā vā tathā bhaṇḍaṃ, sayaṃ gaṇhāti dukkaṭaṃ.
```

<p rend="hangnum">§728.</p>

```
Sahatthaṃ parabhaṇḍasmiṃ, parahatthañca attano;
```

```
Bhaṇḍake pana sampatte, nissaggiyamudīritaṃ.
```

<p rend="hangnum">§729.</p>

```
‘‘Gahetvā vā idaṃ nāma, bhuñjitvā odanaṃ imaṃ;
```

```
Idaṃ nāma karohī’’ti, vattuṃ pana na vaṭṭati.
```

<p rend="hangnum">§730.</p>

```
Vighāsādamathaññaṃ vā, ‘‘bhuñjitvā odanaṃ imaṃ;
```

```
Challiṃ vā pana valliṃ vā, kaṭṭhaṃ vā dārumeva vā.
```

<p rend="hangnum">§731.</p>

```
Āharā’’ti vadantassa, vatthūnaṃ gaṇanāvasā;
```

```
Honti āpattiyo tassa, bhikkhuno kayavikkaye.
```

<p rend="hangnum">§732.</p>

```
‘‘Imañca yāguṃ piva bhuñja bhattaṃ;
```

```
Bhuttosi bhuñjissasi bhuñjasīdaṃ;
```

```
Bhattaṃ, imaṃ nāma karohi kammaṃ’’;
```

```
Icceva vattuṃ pana vaṭṭateva.
```

<p rend="hangnum">§733.</p>

```
Bhūmiyā <pb ed="M" n="0.0070" /> sodhane vāpi, limpane vatthadhovane;
```

```
Ettha kiñcāpi natthaññaṃ, bhaṇḍaṃ nissajjitabbakaṃ.
```

<p rend="hangnum">§734.</p>

```
Nissaggiye ca vatthumhi, naṭṭhe bhuttepi vā yathā;
```

```
Desetabbāva āpatti, desetabbā tathā ayaṃ.
```

<p rend="hangnum">§735.</p>

```
‘‘Imināva imaṃ nāma, gahetvā dehi me’’iti;
```

```
Ācikkhati anāpatti, ṭhapetvā bhaṇḍasāmikaṃ.
```

<p rend="hangnum">§736.</p>

```
‘‘Idaṃ mamatthi attho me, iminā’’ti ca bhāsato;
```

```
Sesaṃ anantareneva, samuṭṭhānādikaṃ samaṃ.
```

Kayavikkayakathā.

Kosiyavaggo dutiyo.

<p rend="hangnum">§737.</p>

```
Mattikāyomayā pattā, kappiyā jātito duve;
```

```
Tayo pattassa vaṇṇā tu, ukkaṭṭho majjhimomako.
```

<p rend="hangnum">§738.</p>

```
Dvinnaṃ <pb ed="V" n="0.0062" /> taṇḍulanāḷīnaṃ, bhattaṃ magadhanāḷiyā;
```

```
Khādanañca catubbhāgaṃ, byañjanañca tadūpiyaṃ.
```

<p rend="hangnum">§739.</p>

```
**Ukkaṭṭho** nāma so patto, yo taṃ sabbaṃ tu gaṇhati;
```

```
**Majjhimo** tassupaḍḍho ca, tadupaḍḍho ca **omako**.
```

<p rend="hangnum">§740.</p>

```
Ukkaṭṭhassa ca ukkaṭṭho, tassevomakamajjhimā;
```

```
Evaṃ majjhimaomesu, nava pattā bhavanti hi.
```

<p rend="hangnum">§741.</p>

```
Ukkaṭṭhukkaṭṭhako tesu, apatto omakomako;
```

```
Tasmā nāpi adhiṭṭhānaṃ, na gacchanti vikappanaṃ.
```

<p rend="hangnum">§742.</p>

```
Sesaṃ sattavidhaṃ pattaṃ, pattalakkhaṇasaṃyutaṃ;
```

```
Adhiṭṭhāya vikappetvā, paribhuñjeyya paṇḍito.
```

<p rend="hangnum">§743.</p>

```
Dasāhaparamaṃ <pb ed="M" n="0.0071" /> kālaṃ, dhāreyya atirekato;
```

```
Atikkamayato pattaṃ, tañhi nissaggiyaṃ siyā.
```

<p rend="hangnum">§744.</p>

```
Yaṃ pattaṃ na vikappeti, yaṃ nādhiṭṭheti vā pana;
```

```
Vinayaññūhi so patto, atirekoti vaṇṇito.
```

<p rend="hangnum">§745.</p>

```
Vattabbaṃ tu ‘‘imaṃ pattaṃ, adhiṭṭhāmī’’ti sammukhe;
```

```
‘‘Etaṃ patta’’nti dūrasmiṃ, paccuddhārepyayaṃ nayo.
```

<p rend="hangnum">§746.</p>

```
Ābhogaṃ manasā katvā, katvā kāyavikārakaṃ;
```

```
Kāyenapi ca pattassa, adhiṭṭhānaṃ pakāsitaṃ.
```

<p rend="hangnum">§747.</p>

```
Patto jahatidhiṭṭhānaṃ, dānabhedakanāsato;
```

```
Vibbhamuddhārapaccakkha-parivattanagāhato.
```

<p rend="hangnum">§748.</p>

```
Kaṅgusitthappamāṇena, khenādhiṭṭhānamujjhati;
```

```
Pidahitvā adhiṭṭheyya, ayocuṇṇena vāṇiyā.
```

<p rend="hangnum">§749.</p>

```
Yo hi nissaggiyaṃ pattaṃ, anissajjeva bhuñjati;
```

```
Dukkaṭaṃ tassa niddiṭṭhaṃ, bhutvā dhovanadhovane.
```

<p rend="hangnum">§750.</p>

```
Suvaṇṇamaṇipatto ca, veḷuriyaphalikubbhavo;
```

```
Kaṃsakācamayo patto, tipusīsamayopi ca.
```

<p rend="hangnum">§751.</p>

```
Tathā dārumayo patto, tambasajjhumayopi ca;
```

```
Ekādasavidho patto, vutto dukkaṭavatthuko.
```

<p rend="hangnum">§752.</p>

```
Ghaṭasīsakaṭāho <pb ed="V" n="0.0063" /> ca, tumbaṃ cassānulomikaṃ;
```

```
Tambalohamayaṃ tattha, thālakaṃ pana vaṭṭati.
```

<p rend="hangnum">§753.</p>

```
Phalikakācakaṃsānaṃ, taṭṭikādīni kānici;
```

```
Puggalassa na vaṭṭanti, vaṭṭanti gihisaṅghikā.
```

<p rend="hangnum">§754.</p>

```
Yaṃ kiñci sodakaṃ pattaṃ, paṭisāmeyya dukkaṭaṃ;
```

```
Sādhukaṃ vodakaṃ katvā, paṭisāmeyya paṇḍito.
```

<p rend="hangnum">§755.</p>

```
Bhikkhuno <pb ed="M" n="0.0072" /> sodakaṃ pattaṃ, otāpetuṃ na vaṭṭati;
```

```
Uṇhe na nidahetabbo, nidahantassa dukkaṭaṃ.
```

<p rend="hangnum">§756.</p>

```
Miḍḍhante paribhaṇḍante, ṭhapetuṃ na ca vaṭṭati;
```

```
Miḍḍhiyā paribhaṇḍe vā, vitthiṇṇe pana vaṭṭati.
```

<p rend="hangnum">§757.</p>

```
Dāruādhārake patte, dve ṭhapetumpi vaṭṭati;
```

```
Ayameva nayo daṇḍa-bhūmiādhārakesupi.
```

<p rend="hangnum">§758.</p>

```
Taṭṭikāyapi coḷe vā, potthake kaṭasārake;
```

```
Paribhaṇḍakatāyāpi, bhūmiyaṃ vālukāsu vā.
```

<p rend="hangnum">§759.</p>

```
Tathārūpāsu suddhāsu, ṭhapetuṃ pana vaṭṭati;
```

```
Sarajāya ṭhapentassa, dukkaṭaṃ kharabhūmiyā.
```

<p rend="hangnum">§760.</p>

```
Daṇḍe vā nāgadante vā, laggetumpi na vaṭṭati;
```

```
Chattaṅgamañcapīṭhesu, ṭhapentassa ca dukkaṭaṃ.
```

<p rend="hangnum">§761.</p>

```
Aṭanīsu hi bandhitvā, olambetumpi vaṭṭati;
```

```
Bandhitvā pana mañcassa, ṭhapetuṃpari vaṭṭati.
```

<p rend="hangnum">§762.</p>

```
Mañcapīṭhaṭṭake pattaṃ, ṭhapetuṃ pana vaṭṭati;
```

```
Bhattapūropi vā chatte, ṭhapetuṃ na ca vaṭṭati.
```

Tayo bhāṇavārā niṭṭhitā.

<p rend="hangnum">§763.</p>

```
Kavāṭaṃ na paṇāmeyya, pattahattho sace pana;
```

```
Yena kenaci aṅgena, paṇāmeyyassa dukkaṭaṃ.
```

<p rend="hangnum">§764.</p>

```
Na nīhareyya pattena, calakānaṭṭhikāni vā;
```

```
Ucchiṭṭhamudakaṃ vāpi, nīharantassa dukkaṭaṃ.
```

<p rend="hangnum">§765.</p>

```
Pattaṃ <pb ed="V" n="0.0064" /> paṭiggahaṃ katvā, dhovituṃ hatthameva vā;
```

```
Mukhato nīhaṭaṃ patte, ṭhapetuṃ na ca vaṭṭati.
```

<p rend="hangnum">§766.</p>

```
Anāpatti <pb ed="M" n="0.0073" /> dasāhassa, antoyeva ca yo pana;
```

```
Adhiṭṭheti vikappeti, vissajjeti vinassati.
```

<p rend="hangnum">§767.</p>

```
Paṭhamassa hi pattassa, paṭhamena mahesinā;
```

```
Samuṭṭhānādayo sabbe, kathinena samā matā.
```

Paṭhamapattakathā.

<p rend="hangnum">§768.</p>

```
Pañcabandhanaūnasmiṃ, patte sati ca yo pana;
```

```
Viññāpeyya navaṃ pattaṃ, tassa nissaggiyaṃ siyā.
```

<p rend="hangnum">§769.</p>

```
Bandhanaṃ ekamuddiṭṭhaṃ, dvaṅgulāya ca rājiyā;
```

```
Bandhanāni ca cattāri, tathāṭṭhaṅgularājiyā.
```

<p rend="hangnum">§770.</p>

```
Pañca vā rājiyo yassa, ekā vāpi dasaṅgulā;
```

```
Apatto nāmayaṃ patto, viññāpeyya tato paraṃ.
```

<p rend="hangnum">§771.</p>

```
Ayopatto anekehi, lohamaṇḍalakehi vā;
```

```
Baddho vaṭṭati maṭṭho ce, ayocuṇṇena vāṇiyā.
```

<p rend="hangnum">§772.</p>

```
Pattaṃ saṅghassa nissaṭṭhaṃ, tassa nissaggiyaṃ pana;
```

```
Anukampāya taṃ tasmiṃ, agaṇhantassa dukkaṭaṃ.
```

<p rend="hangnum">§773.</p>

```
Dīyamāne tu pattasmiṃ, yassa so na ca ruccati;
```

```
Appicchatāya vā pattaṃ, taṃ na gaṇhāti vaṭṭati.
```

<p rend="hangnum">§774.</p>

```
Apattassa tu bhikkhussa;
```

```
Na dātabboti dīpito;
```

```
Tattha yo pattapariyanto;
```

```
So deyyo tassa bhikkhuno.
```

<p rend="hangnum">§775.</p>

```
Sace so taṃ jigucchanto, appadese ṭhapeti vā;
```

```
Vissajjeti abhogena, paribhuñjati dukkaṭaṃ.
```

<p rend="hangnum">§776.</p>

```
Naṭṭhe <pb ed="M" n="0.0074" /> bhinnepi vā patte, anāpatti pakāsitā;
```

```
Attano ñātakādīnaṃ, gaṇhato vā dhanena vā.
```

<p rend="hangnum">§777.</p>

```
Sañcarittasamuṭṭhānaṃ<pb ed="V" n="0.0065" />, kriyaṃ paṇṇattivajjakaṃ;
```

```
Kāyakammaṃ vacīkammaṃ, ticittañca tivedanaṃ.
```

Dutiyapattakathā.

<p rend="hangnum">§778.</p>

```
Sappiādiṃ purebhattaṃ, bhesajjaṃ paṭigayha hi;
```

```
Sāmisampi purebhattaṃ, paribhuñjati vaṭṭati.
```

<p rend="hangnum">§779.</p>

```
Tato paṭṭhāya sattāhaṃ, taṃ vaṭṭati nirāmisaṃ;
```

```
Sattāhātikkame tassa, nissaggiyamudīritaṃ.
```

<p rend="hangnum">§780.</p>

```
Pacchābhattampi gaṇhitvā, katvā sannidhikārakaṃ;
```

```
Sāyato pana sattāhaṃ, vaṭṭateva nirāmisaṃ.
```

<p rend="hangnum">§781.</p>

```
Purebhattampi pacchā vā, sayamuggahitaṃ pana;
```

```
Sarīrabhoge netabbaṃ, sāyituṃ na ca vaṭṭati.
```

<p rend="hangnum">§782.</p>

```
Navanītaṃ purebhattaṃ, bhikkhunā gahitaṃ sace;
```

```
Tāpetvānupasampanno, deti vaṭṭati sāmisaṃ.
```

<p rend="hangnum">§783.</p>

```
Sayaṃ tāpeti ce bhikkhu, sattāhampi nirāmisaṃ;
```

```
Tāpanaṃ navanītassa, sāmapāko na hoti so.
```

<p rend="hangnum">§784.</p>

```
Pacchābhattaṃ gahetvā ce, yena kenaci tāpitaṃ;
```

```
Vaṭṭateva ca taṃ sappi, sattāhampi nirāmisaṃ.
```

<p rend="hangnum">§785.</p>

```
Khīraṃ dadhiṃ cāpi paṭiggahetvā;
```

```
Sayaṃ purebhattamatho karoti;
```

```
Sappiṃ purebhattakameva tassa;
```

```
Nirāmisaṃ vaṭṭati bhikkhuno taṃ.
```

<p rend="hangnum">§786.</p>

```
Pacchābhattakato uddhaṃ, taṃ na vaṭṭati sāyituṃ;
```

```
Savatthukassa sappissa, gahitattāva bhikkhuno.
```

<p rend="hangnum">§787.</p>

```
Sattāhātikkamepissa<pb ed="M" n="0.0075" />, na doso koci vijjati;
```

```
‘‘Paṭiggahetvā tānī’’ti, vuttattā hi mahesinā.
```

<p rend="hangnum">§788.</p>

```
Yathā kappiyasappimhi, nissaggiyamudīritaṃ;
```

```
Tathākappiyasappimhi, dukkaṭaṃ paridīpitaṃ.
```

<p rend="hangnum">§789.</p>

```
Sabbākappiyamaṃsānaṃ<pb ed="V" n="0.0066" />, vajjetvā maṃsameva ca;
```

```
Khīraṃ dadhi ca sappi ca, navanītañca vaṭṭati.
```

<p rend="hangnum">§790.</p>

```
‘‘Yesaṃ kappati maṃsañhi, tesaṃ sappī’’ti kiṃ idaṃ?
```

```
Paṇītabhojanassāpi, tathā sattāhakālike.
```

<p rend="hangnum">§791.</p>

```
Nissaggiyassa vatthūnaṃ, paricchedaniyāmanaṃ;
```

```
Na cākappiyamaṃsānaṃ, sappiādi nivāritaṃ.
```

<p rend="hangnum">§792.</p>

```
Navanītepi sappimhi, gahituggahitādike;
```

```
Sabbo vuttanayeneva, veditabbo vinicchayo.
```

<p rend="hangnum">§793.</p>

```
Telabhikkhāya bhikkhūnaṃ, paviṭṭhānaṃ upāsakā;
```

```
Telaṃ vā navanītaṃ vā, sappiṃ vā ākiranti hi.
```

<p rend="hangnum">§794.</p>

```
Bhattasitthāni vā tattha, taṇḍulā vā bhavanti ce;
```

```
Ādiccapakkasaṃsaṭṭhaṃ, hoti sattāhakālikaṃ.
```

<p rend="hangnum">§795.</p>

```
Tilasāsapatelaṃ vā, madhukeraṇḍatelakaṃ;
```

```
Gahitaṃ tu purebhattaṃ, sāmisampi nirāmisaṃ.
```

<p rend="hangnum">§796.</p>

```
Pacchābhattakato uddhaṃ, sāyitabbaṃ nirāmisaṃ;
```

```
Sattāhātikkame tesaṃ, vasā nissaggiyaṃ siyā.
```

<p rend="hangnum">§797.</p>

```
Eraṇḍamadhukaṭṭhīni, sāsapādīni cattanā;
```

```
Gahetvā katatelampi, hoti sattāhakālikaṃ.
```

<p rend="hangnum">§798.</p>

```
Yāvajīvikavatthuttā, tesaṃ tiṇṇampi bhikkhuno;
```

```
Savatthugahaṇe tassa, kācāpatti na vijjati.
```

<p rend="hangnum">§799.</p>

```
Attanā <pb ed="M" n="0.0076" /> yaṃ kataṃ telaṃ, taṃ vaṭṭati nirāmisaṃ;
```

```
Sattāhātikkamenassa, hoti nissaggiyaṃ pana.
```

<p rend="hangnum">§800.</p>

```
Dukkaṭaṃ sāsapādīnaṃ, telatthāyeva bhikkhunā;
```

```
Gahetvā ṭhapitānaṃ tu, sattāhātikkame siyā.
```

<p rend="hangnum">§801.</p>

```
Nāḷikerakarañjānaṃ, telaṃ kuruvakassa ca;
```

```
Nimbakosambakānañca, telaṃ bhallātakassa ca.
```

<p rend="hangnum">§802.</p>

```
Iccevamādikaṃ sabbaṃ, avuttaṃ pāḷiyaṃ pana;
```

```
Gahetvā nikkhipantassa, dukkaṭaṃ samayaccaye.
```

<p rend="hangnum">§803.</p>

```
Yāvakālikabhedañca<pb ed="V" n="0.0067" />, yāvajīvakameva ca;
```

```
Viditvā sesametthāpi, sappinā sadiso nayo.
```

<p rend="hangnum">§804.</p>

```
Acchamacchavarāhānaṃ, susukāgadrabhassa ca;
```

```
Vasānaṃ pana pañcannaṃ, telaṃ pañcavidhaṃ bhave.
```

<p rend="hangnum">§805.</p>

```
Sabbameva vasātelaṃ, kappiyākappiyassa ca;
```

```
Manussānaṃ vasātelaṃ, ṭhapetvā pana vaṭṭati.
```

<p rend="hangnum">§806.</p>

```
Vasaṃ paṭiggahetvāna, purebhattaṃ panattanā;
```

```
Pakkaṃ vaṭṭati saṃsaṭṭhaṃ, sattāhampi nirāmisaṃ.
```

<p rend="hangnum">§807.</p>

```
Sace anupasampanno, katvā taṃ deti vaṭṭati;
```

```
Sāmisampi purebhattaṃ, tato uddhaṃ nirāmisaṃ.
```

<p rend="hangnum">§808.</p>

```
Paṭiggahetuṃ kātuṃ vā, pacchābhattaṃ na vaṭṭati;
```

```
Seso vuttanayeneva, veditabbo vibhāvinā.
```

<p rend="hangnum">§809.</p>

```
Gahitañhi purebhattaṃ, madhuṃ madhukarīkataṃ;
```

```
Vaṭṭateva purebhattaṃ, sāmisampi nirāmisaṃ.
```

<p rend="hangnum">§810.</p>

```
Pacchābhattakato <pb ed="M" n="0.0077" /> uddhaṃ, sattāhampi nirāmisaṃ;
```

```
Sattāhātikkame doso, vatthūnaṃ gaṇanāvasā.
```

<p rend="hangnum">§811.</p>

```
Ucchumhā pana nibbattaṃ, pakkāpakkaṃ ghanāghanaṃ;
```

```
Rasādi pana taṃ sabbaṃ, ‘‘phāṇita’’nti pavuccati.
```

<p rend="hangnum">§812.</p>

```
Phāṇitaṃ tu purebhattaṃ, gahitaṃ pana vaṭṭati;
```

```
Sāmisampi purebhattaṃ, tato uddhaṃ nirāmisaṃ.
```

<p rend="hangnum">§813.</p>

```
Asaṃsaṭṭhena ucchussa, rasena kataphāṇitaṃ;
```

```
Gahitena purebhattaṃ, tadaheva nirāmisaṃ.
```

<p rend="hangnum">§814.</p>

```
Ucchuṃ paṭiggahetvāna, katepesa nayo mato;
```

```
Pacchābhattakato uddhaṃ, taṃ na vaṭṭati sāyituṃ.
```

<p rend="hangnum">§815.</p>

```
Gahitattā savatthussa, sattāhātikkamepi ca;
```

```
Hoti tassa anāpatti, pacchābhattaṃ katepi ca.
```

<p rend="hangnum">§816.</p>

```
Saṃsaṭṭhañca purebhattaṃ, gahitaṃ tamupāsako;
```

```
Tadahe deti ce katvā, sāmisampi ca vaṭṭati.
```

<p rend="hangnum">§817.</p>

```
Saṃsaṭṭhena <pb ed="V" n="0.0068" /> purebhattaṃ, gahitena sayaṃkataṃ;
```

```
Pacchābhattaṃ katañcāpi, sattāhampi nirāmisaṃ.
```

<p rend="hangnum">§818.</p>

```
Kataṃ madhukapupphānaṃ, phāṇitaṃ sītavārinā;
```

```
Sāmisampi purebhattaṃ, tato uddhaṃ nirāmisaṃ.
```

<p rend="hangnum">§819.</p>

```
Sattāhātikkamepissa, dukkaṭaṃ paridīpitaṃ;
```

```
Pakkhipitvā kataṃ khīraṃ, hoti taṃ yāvakālikaṃ.
```

<p rend="hangnum">§820.</p>

```
Phalānaṃ pana sabbesaṃ, yāvakālikasaññinaṃ;
```

```
Yāvakālikamicceva, phāṇitaṃ paridīpitaṃ.
```

<p rend="hangnum">§821.</p>

```
Pacchābhattampi bhikkhussa, paccaye sati kevalaṃ;
```

```
Kālikā pana vaṭṭanti, purebhattaṃ yathāsukhaṃ.
```

<p rend="hangnum">§822.</p>

```
Labhitvā pana nissaṭṭhaṃ, taṃ tu sattāhakālikaṃ;
```

```
Aruādīni makkhetuṃ, sāyituṃ vā na vaṭṭati.
```

<p rend="hangnum">§823.</p>

```
Aññassa <pb ed="M" n="0.0078" /> pana bhikkhussa, kāyabhoge ca vaṭṭati;
```

```
Cajitvā nirapekkhova, labhitvā puna sāyituṃ.
```

<p rend="hangnum">§824.</p>

```
Anāpatti adhiṭṭheti, vissajjeti vinassati;
```

```
Acchinditvā ca vissāsaṃ, gaṇhatummattakādino.
```

<p rend="hangnum">§825.</p>

```
Samuṭṭhānādayo sabbe, kathinena samā matā;
```

```
Sadākathinacittena, paṭhameneva satthunā.
```

Bhesajjasikkhāpadakathā.

<p rend="hangnum">§826.</p>

```
Māso sesoti gimhānaṃ, pariyeseyya sāṭikaṃ;
```

```
Addhamāsova sesoti, katvā paridahe budho.
```

<p rend="hangnum">§827.</p>

```
Katvā pana satuppādaṃ, vassasāṭikacīvaraṃ;
```

```
Nipphādentassa bhikkhussa, samaye piṭṭhisammate.
```

<p rend="hangnum">§828.</p>

```
Hoti nissaggiyāpatti, ñātakāññātakādino;
```

```
Tesuyeva ca viññattiṃ, katvā nipphādane tathā.
```

<p rend="hangnum">§829.</p>

```
Katvā pana satuppādaṃ, samaye kucchisaññite;
```

```
Nipphādentassa bhikkhussa, vatthamaññātakādino.
```

<p rend="hangnum">§830.</p>

```
Tassādinnakapubbesu<pb ed="V" n="0.0069" />, vattabhedena dukkaṭaṃ;
```

```
Karoto tatra viññattiṃ, nissaggiyamudīritaṃ.
```

<p rend="hangnum">§831.</p>

```
Ovassāpeti ce kāyaṃ, naggo satipi cīvare;
```

```
Nhānassa pariyosāne, dukkaṭaṃ vivaṭaṅgaṇe.
```

<p rend="hangnum">§832.</p>

```
Ūnake pana māsasmiṃ, atirekoti saññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§833.</p>

```
Acchinnacīvarassāpi, anāpattāpadāsupi;
```

```
Nhānakoṭṭhakavāpīsu, nhāyantassa ca bhikkhuno.
```

<p rend="hangnum">§834.</p>

```
Sañcarittasamuṭṭhānaṃ<pb ed="M" n="0.0079" />, kriyaṃ paṇṇattivajjakaṃ;
```

```
Kāyakammaṃ vacīkammaṃ, ticittañca tivedanaṃ.
```

Vassikasāṭikakathā.

<p rend="hangnum">§835.</p>

```
Sāmaṃ tu cīvaraṃ datvā, acchindantassa taṃ puna;
```

```
Sakasaññāya bhikkhussa, tassa nissaggiyaṃ siyā.
```

<p rend="hangnum">§836.</p>

```
Ekāyeva panāpatti, ekamacchindato siyā;
```

```
Bahūni ekabaddhāni, acchindantassa vā tathā.
```

<p rend="hangnum">§837.</p>

```
Visuṃ ṭhitāni ekeka-māharāpayato pana;
```

```
Vatthānaṃ gaṇanāyassa, āpattigaṇanā siyā.
```

<p rend="hangnum">§838.</p>

```
‘‘Mayā dinnāni sabbāni, āharā’’ti ca bhāsato;
```

```
Ekena vacaneneva, honti āpattiyo bahū.
```

<p rend="hangnum">§839.</p>

```
Āṇāpeti sace aññaṃ, bhikkhuṃ gaṇhāti cīvaraṃ;
```

```
Bahūni gaṇhatāṇatto, ekaṃ pācittiyaṃ siyā.
```

<p rend="hangnum">§840.</p>

```
‘‘Mayā dinnāni sabbāni, gaṇhā’’ti vadato pana;
```

```
Ekāyassa ca vācāya, honti āpattiyo bahū.
```

<p rend="hangnum">§841.</p>

```
‘‘Saṅghāṭimuttarāsaṅgaṃ, gaṇha gaṇhā’’ti bhāsato;
```

```
Hoti vācāya vācāya, āṇāpentassa dukkaṭaṃ.
```

<p rend="hangnum">§842.</p>

```
Vikappanupagaṃ kiñci, ṭhapetvā pacchimaṃ paraṃ;
```

```
Aññaṃ pana parikkhāraṃ, chindāpentassa dukkaṭaṃ.
```

<p rend="hangnum">§843.</p>

```
Ṭhapetvā <pb ed="V" n="0.0070" /> upasampannaṃ, aññesaṃ cīvarādikaṃ;
```

```
Acchindatopi bhikkhussa, hoti āpatti dukkaṭaṃ.
```

<p rend="hangnum">§844.</p>

```
Evaṃ anupasampanne, upasampannasaññino;
```

```
Tattha vematikassāpi, acchindantassa dukkaṭaṃ.
```

<p rend="hangnum">§845.</p>

```
So <pb ed="M" n="0.0080" /> vā deti sace tuṭṭho, duṭṭho vissāsameva vā;
```

```
Gaṇhatopi anāpatti, tathā ummattakādino.
```

<p rend="hangnum">§846.</p>

```
Adinnādānatulyāva, samuṭṭhānādayo nayā;
```

```
Aññatra vedanāyettha, hoti sā dukkhavedanā.
```

Cīvaracchindanakathā.

<p rend="hangnum">§847.</p>

```
Viññāpetvā sace suttaṃ, chabbidhaṃ sānulomikaṃ;
```

```
Cīvaraṃ tantavāyehi, vāyāpeti na vaṭṭati.
```

<p rend="hangnum">§848.</p>

```
Sāmaṃ viññāpitaṃ suttaṃ, akappiyamudīritaṃ;
```

```
Tantavāyopi viññatto, tathā aññātakādiko.
```

<p rend="hangnum">§849.</p>

```
Viññattatantavāyena, suttenākappiyena ca;
```

```
Cīvaraṃ vāyāpentassa, nissaggiyamudīritaṃ.
```

<p rend="hangnum">§850.</p>

```
Vidatthimatte dīghena, hatthamatte tirīyato;
```

```
Vīte nissaggiyaṃ vuttaṃ, phalake phalakepi ca.
```

<p rend="hangnum">§851.</p>

```
Teneva kappiyaṃ suttaṃ, vāyāpentassa dukkaṭaṃ;
```

```
Tatheva tantavāyena, kappiyena akappiyaṃ.
```

<p rend="hangnum">§852.</p>

```
Ekantarikato vāpi, dīghato vā tirīyato;
```

```
Kappiyākappiyeheva, vīte suttehi dukkaṭaṃ.
```

<p rend="hangnum">§853.</p>

```
Kappiyākappiyeheva, tantavāyehi ve kate;
```

```
Kappiyākappiyaṃ suttaṃ, missetvā tassa dukkaṭaṃ.
```

<p rend="hangnum">§854.</p>

```
Sace akappiyaṃ suttaṃ, vāreneva vinanti te;
```

```
Dassetvāva paricchedaṃ, akappiyavite pana.
```

<p rend="hangnum">§855.</p>

```
Pācittiyaṃ pamāṇasmiṃ, tadūne dukkaṭaṃ siyā;
```

```
Itarena vite vatthe, ubhayattheva dukkaṭaṃ.
```

<p rend="hangnum">§856.</p>

```
Dvepi <pb ed="M" n="0.0081" /><pb ed="V" n="0.0071" /> vemaṃ gahetvā vā, ekato vā vinanti ce;
```

```
Phalake phalake tassa, dukkaṭaṃ paridīpitaṃ.
```

<p rend="hangnum">§857.</p>

```
Eteneva upāyena, bhede sabbattha sādhukaṃ;
```

```
Āpattibhedo viññeyyo, viññunā vinayaññunā.
```

<p rend="hangnum">§858.</p>

```
Kappiyo tantavāyopi, sace suttampi kappiyaṃ;
```

```
Cīvaraṃ vāyāpentassa, anāpatti pakāsitā.
```

<p rend="hangnum">§859.</p>

```
Anāpatti parissāve, āyoge aṃsabaddhake;
```

```
Samuṭṭhānādayo sabbe, sañcarittasamā matā.
```

Suttaviññattikathā.

<p rend="hangnum">§860.</p>

```
Appavāritañātīnaṃ, tantavāye samecca ce;
```

```
Vikappaṃ cīvare bhikkhu, āpajjati na vaṭṭati.
```

<p rend="hangnum">§861.</p>

```
Dīghāyatappitatthāya, suttavaḍḍhanake kate;
```

```
Bhikkhu nissaggiyāpattiṃ, āpajjati na saṃsayo.
```

<p rend="hangnum">§862.</p>

```
Bhikkhuno ñātakādīnaṃ, tantavāyesu attano;
```

```
Dhanenaññassa catthāya, anāpattiṃ viniddise.
```

<p rend="hangnum">§863.</p>

```
Vāyāpentassa appagghaṃ, mahagghaṃ kattukāmino;
```

```
Tathā ummattakādīnaṃ, sesaṃ vuttamanantare.
```

Pesakārakathā.

<p rend="hangnum">§864.</p>

```
Vassaṃvuṭṭhe yamuddissa, bhikkhū dīyati cīvaraṃ;
```

```
Pavāraṇāya pubbeva, taṃ hotaccekacīvaraṃ.
```

<p rend="hangnum">§865.</p>

```
Pure pavāraṇāyeva, bhājetvā yadi gayhati;
```

```
Vassacchedo na kātabbo, saṅghikaṃ taṃ karoti ce.
```

<p rend="hangnum">§866.</p>

```
Anāpatti <pb ed="M" n="0.0082" /> adhiṭṭheti, antosamayameva taṃ;
```

```
Vissajjeti vikappeti, vinassati ca ḍayhati.
```

<p rend="hangnum">§867.</p>

```
Tassaccāyikavatthassa, kathine tu anatthate;
```

```
Parihārekamāsova, dasāhaparamo mato.
```

<p rend="hangnum">§868.</p>

```
Atthate <pb ed="V" n="0.0072" /> kathine tassa, pañca māsā pakāsitā;
```

```
Parihāro munindena, dasāhaparamā pana.
```

<p rend="hangnum">§869.</p>

```
Samuṭṭhānādayo sabbe, kathinena samā matā;
```

```
Paṭhamenākriyācittaṃ, ticittañca tivedanaṃ.
```

Accekacīvarakathā.

<p rend="hangnum">§870.</p>

```
Vasitvā pana ce bhikkhu, pubbakattikapuṇṇamaṃ;
```

```
Ṭhapetvā cīvaraṃ gāme, paccaye sati tādise.
```

<p rend="hangnum">§871.</p>

```
Chārattaparamaṃ tena, vasitabbaṃ vinā tato;
```

```
Uttariṃ vasato doso, vinā saṅghassa sammutiṃ.
```

<p rend="hangnum">§872.</p>

```
Kattikeyeva māsasmiṃ, paṭhamāya pavārito;
```

```
Pacchimena pamāṇena, yutte sāsaṅkasammate.
```

<p rend="hangnum">§873.</p>

```
Senāsane vasantova, ṭhapetuṃ ekacīvaraṃ;
```

```
Caturaṅgasamāyoge, labhatīti pakāsito.
```

<p rend="hangnum">§874.</p>

```
Yaṃ gāmaṃ gocaraṃ katvā, bhikkhu āraññake vase;
```

```
Tasmiṃ gāme ṭhapetuṃ taṃ, māsamekaṃ tu vaṭṭati.
```

<p rend="hangnum">§875.</p>

```
Aññattheva vasantassa, chārattaparamaṃ mataṃ;
```

```
Ayamassa adhippāyo, paṭicchanno pakāsito.
```

<p rend="hangnum">§876.</p>

```
Senāsanamathāgantvā, sattamaṃ aruṇaṃ pana;
```

```
Uṭṭhāpetuṃ vidūrattā, asakkontassa bhikkhuno.
```

<p rend="hangnum">§877.</p>

```
Gāmasīmampi <pb ed="M" n="0.0083" /> vā gantvā, vasitvā yattha katthaci;
```

```
Cīvarassa pavattiṃ so, ñatvā gacchati vaṭṭati.
```

<p rend="hangnum">§878.</p>

```
Evañcāpi asakkonto, ñatvā tattheva paṇḍito;
```

```
Khippaṃ paccuddhare ṭhāne, atireke hi tiṭṭhati.
```

<p rend="hangnum">§879.</p>

```
Vissajjeti anāpatti, vinassati ca ḍayhati;
```

```
Acchindane ca vissāse, bhikkhusammutiyāpi vā.
```

<p rend="hangnum">§880.</p>

```
Samuṭṭhānādayo <pb ed="V" n="0.0073" /> sabbe, kathinena samā matā;
```

```
Dutiyena, munindena, tena sāsaṅkasammate.
```

Sāsaṅkakathā.

<p rend="hangnum">§881.</p>

```
Jānaṃ pariṇataṃ lābhaṃ, bhikkhusaṅghassa yo pana;
```

```
Attano pariṇāmeyya, tassa nissaggiyaṃ siyā.
```

<p rend="hangnum">§882.</p>

```
Sace ‘‘aññassa dehī’’ti, pariṇāmeti bhikkhuno;
```

```
Suddhikaṃ suddhacittena, pācittiyamudīritaṃ.
```

<p rend="hangnum">§883.</p>

```
Cīvaraṃ vā parasseka-mekaṃ vā pana attano;
```

```
Pariṇāmeyya ce saddhiṃ, dve pācittiyo siyuṃ.
```

<p rend="hangnum">§884.</p>

```
Saṅghassa pana yaṃ dinnaṃ, taṃ gahetuṃ na vaṭṭati;
```

```
Saṅghasseva padātabbo, adentassa parājayo.
```

<p rend="hangnum">§885.</p>

```
Cetiyassa ca saṅghassa, puggalassapi vā pana;
```

```
Aññassa poṇamaññassa, pariṇāmeyya dukkaṭaṃ.
```

<p rend="hangnum">§886.</p>

```
Yo panantamaso bhikkhu, sunakhassapi oṇataṃ;
```

```
Sunakhassa panaññassa, pariṇāmeyya dukkaṭaṃ.
```

<p rend="hangnum">§887.</p>

```
Idañhi <pb ed="M" n="0.0084" /> tisamuṭṭhānaṃ, kriyaṃ saññāvimokkhakaṃ;
```

```
Kāyakammaṃ vacīkammaṃ, ticittañca tivedanaṃ.
```

Pariṇatakathā.

Pattavaggo tatiyo.

<p rend="hangnum">§888.</p>

```
Tenekavatthuggataraṅgamālaṃ;
```

```
Sīlantamāpattivipattigāhaṃ;
```

```
Taranti paññattimahāsamuddaṃ;
```

```
Vinicchayaṃ ye panimaṃ taranti.
```

Iti vinayavinicchaye nissaggiyakathā niṭṭhitā.

#### Pācittiyakathā

<p rend="hangnum">§889.</p>

```
Sampajānamusāvāde<pb ed="V" n="0.0074" />, pācittiyamudīritaṃ;
```

```
Davā ravā bhaṇantassa, na dosummattakādino.
```

<p rend="hangnum">§890.</p>

```
Aññatthāpattiyo pañca, musāvādassa kāraṇā;
```

```
Samuṭṭhānādayo sabbe, adinnādānatulyakā.
```

Sampajānamusāvādakathā.

<p rend="hangnum">§891.</p>

```
Jātiādīsu vuttesu, dasasvakkosavatthusu;
```

```
Bhūtena vā abhūtena, yena kenaci vatthunā.
```

<p rend="hangnum">§892.</p>

```
Yāya kāyaci bhāsāya, hatthamuddāya vā pana;
```

```
Pārājikamanāpannaṃ, bhikkhumāpannameva vā.
```

<p rend="hangnum">§893.</p>

```
Aññatraññāpadesena, omasantassa bhikkhuno;
```

```
Tattha pācittiyāpatti, sambuddhena pakāsitā.
```

<p rend="hangnum">§894.</p>

```
Tehevaññāpadesena<pb ed="M" n="0.0085" />, pāḷimuttapadehipi;
```

```
Sabbatthānupasampannaṃ, akkosantassa dukkaṭaṃ.
```

<p rend="hangnum">§895.</p>

```
Anakkositukāmassa, kevalaṃ davakamyatā;
```

```
Vadato pana sabbattha, dubbhāsitamudīritaṃ.
```

<p rend="hangnum">§896.</p>

```
Paviṭṭhānupasampanna-ṭṭhāne idha ca bhikkhunī;
```

```
Anāpatti purakkhatvā, atthadhammānusāsaniṃ.
```

<p rend="hangnum">§897.</p>

```
Vadato pana bhikkhussa, samuṭṭhānādayo nayā;
```

```
Anantarasamā vuttā, dukkhā hotettha vedanā.
```

Omasavādakathā.

<p rend="hangnum">§898.</p>

```
Āpatti bhikkhupesuññe, duvidhākārato siyā;
```

```
Attano piyakāmassa, parabhedatthinopi vā.
```

<p rend="hangnum">§899.</p>

```
Akkosantassa pariyāya-pāḷimuttanayehi ca;
```

```
Vacanassupasaṃhāre, hoti āpatti dukkaṭaṃ.
```

<p rend="hangnum">§900.</p>

```
Tathā <pb ed="V" n="0.0075" /> anupasampanna-akkosaṃ haratopi ca;
```

```
Ṭhitā anupasampanna-ṭṭhāne idha ca bhikkhunī.
```

<p rend="hangnum">§901.</p>

```
Na ceva piyakāmassa, na ca bhedatthinopi vā;
```

```
Pāpānaṃ garahatthāya, vadantassa ca bhikkhuno.
```

<p rend="hangnum">§902.</p>

```
Tathā ummattakādīnaṃ, anāpattīti dīpitā;
```

```
Samuṭṭhānādayo sabbe, adinnādānasādisā.
```

Pesuññakathā.

<p rend="hangnum">§903.</p>

```
Ṭhapetvā bhikkhuniṃ bhikkhuṃ, aññena piṭakattayaṃ;
```

```
Dhammaṃ saha bhaṇantassa, tassa pācittiyaṃ siyā.
```

<p rend="hangnum">§904.</p>

```
Rājovādādayo <pb ed="M" n="0.0086" /> vuttā, **mahāpaccariyā**disu;
```

```
Anāruḷhesu saṅgītiṃ, āpattijanakāti hi.
```

<p rend="hangnum">§905.</p>

```
Dukkaṭaṃ hoti bhikkhusmiṃ, tathā bhikkhuniyāpi ca;
```

```
Bhikkhussānupasampanna-saññino vimatissa vā.
```

<p rend="hangnum">§906.</p>

```
Ekato uddisāpeti, sajjhāyaṃ vā karoti yo;
```

```
Bhaṇantaṃ paguṇaṃ ganthaṃ, opāteti ca yo pana.
```

<p rend="hangnum">§907.</p>

```
Tassa cānupasampanna-santike gaṇhatopi ca;
```

```
Uddesaṃ tu anāpatti, bhaṇane tena ekato.
```

<p rend="hangnum">§908.</p>

```
Vācato ca samuṭṭhāti, vācācittadvayāpi ca;
```

```
Samuṭṭhānamidaṃ vuttaṃ, padasodhammasaññitaṃ.
```

Padasodhammakathā.

<p rend="hangnum">§909.</p>

```
Sabbacchannaparicchanne, nipajjeyya sace pana;
```

```
Yebhuyyena paricchanne, channe senāsanepi vā.
```

<p rend="hangnum">§910.</p>

```
Tissannaṃ pana rattīnaṃ, uddhaṃ yo pana rattiyaṃ;
```

```
Ṭhapetvā bhikkhuṃ aññena, tassa pācittiyaṃ siyā.
```

<p rend="hangnum">§911.</p>

```
Vatthuṃ yaṃ pana niddiṭṭhaṃ, methunassa pahonakaṃ;
```

```
Āpatyantamaso tena, tiracchānagatenapi.
```

<p rend="hangnum">§912.</p>

```
Nipanne <pb ed="V" n="0.0076" /> upasampanne, itaro ce nipajjati;
```

```
Itarasmiṃ nipanne vā, sace bhikkhu nipajjati.
```

<p rend="hangnum">§913.</p>

```
Ubhinnaṃ uṭṭhahitvā vā, nipajjanapayogato;
```

```
Āpattānupasampanna-gaṇanāyapi vā siyā.
```

<p rend="hangnum">§914.</p>

```
Sace pidhāya vā gabbhaṃ, nipajjatipidhāya vā;
```

```
Āpattatthaṅgate sūriye, catutthadivase siyā.
```

<p rend="hangnum">§915.</p>

```
Diyaḍḍhahatthubbedhena<pb ed="M" n="0.0087" />, pākāracayanādinā;
```

```
Parikkhittampi taṃ sabbaṃ, parikkhittanti vuccati.
```

<p rend="hangnum">§916.</p>

```
Bhikkhussantamaso dussa-kuṭiyaṃ vasatopi ca;
```

```
Sahaseyyāya āpatti, hotīti paridīpito.
```

<p rend="hangnum">§917.</p>

```
Sabbacchannaparicchanna-yebhuyyādippabhedato;
```

```
Satta pācittiyānettha, daṭṭhabbāni subuddhinā.
```

<p rend="hangnum">§918.</p>

```
Aḍḍhacchannaparicchanne, dukkaṭaṃ paridīpitaṃ;
```

```
Sabbacūḷaparicchanna-channādīhipi pañcadhā.
```

<p rend="hangnum">§919.</p>

```
Anāpatti dirattaṃ vā, tirattaṃ vasato saha;
```

```
Aruṇassa pureyeva, tatiyāya ca rattiyā.
```

<p rend="hangnum">§920.</p>

```
Nikkhamitvā vasantassa, puna saddhiñca bhikkhuno;
```

```
Tathā sabbaparicchanna-sabbacchannādikepi ca.
```

<p rend="hangnum">§921.</p>

```
Evaṃ anupasampanne, nipannepi nisīdato;
```

```
Sesā eḷakalomena, samuṭṭhānādayo samā.
```

Sahaseyyakathā.

<p rend="hangnum">§922.</p>

```
Sace tadahujātāya, api yo mānusitthiyā;
```

```
Sahaseyyaṃ pakappeyya, tassa pācittiyaṃ siyā.
```

<p rend="hangnum">§923.</p>

```
Dissamānakarūpāya, yakkhiyā petiyā saha;
```

```
Rattiyaṃ yo nipajjeyya, deviyā paṇḍakena vā.
```

<p rend="hangnum">§924.</p>

```
Methunavatthubhūtāya, tiracchānagatitthiyā;
```

```
Vatthūnaṃ gaṇanāyassa, hoti āpatti dukkaṭaṃ.
```

<p rend="hangnum">§925.</p>

```
Idhekadivaseneva<pb ed="V" n="0.0077" />, āpatti paridīpitā;
```

```
Seso anantare vutta-sadisova vinicchayo.
```

Dutiyasahaseyyakathā.

<p rend="hangnum">§926.</p>

```
Uddhaṃ <pb ed="M" n="0.0088" /> chappañcavācāhi, viññuṃ purisaviggahaṃ;
```

```
Vinā dhammaṃ bhaṇantassa, hoti pācitti itthiyā.
```

<p rend="hangnum">§927.</p>

```
Gāthāpādo panekova, ekavācāti saññito;
```

```
Padasodhammaṃ niddiṭṭhaṃ, dhammamaṭṭhakathampi vā.
```

<p rend="hangnum">§928.</p>

```
Channaṃ upari vācānaṃ, padādīnaṃ vasā pana;
```

```
Desentassa siyāpatti, padādigaṇanāya ca.
```

<p rend="hangnum">§929.</p>

```
Nimminitvā ṭhitenāpi, saddhiṃ purisaviggahaṃ;
```

```
Yakkhenapi ca petena, tiracchānagatenapi.
```

<p rend="hangnum">§930.</p>

```
Ṭhitassa mātugāmassa, dhammaṃ yo pana bhāsati;
```

```
Channaṃ upari vācānaṃ, tassa pācittiyaṃ siyā.
```

<p rend="hangnum">§931.</p>

```
Purise itthisaññissa, vimatissa ca paṇḍake;
```

```
Uttari chahi vācāhi, vadato hoti dukkaṭaṃ.
```

<p rend="hangnum">§932.</p>

```
Itthirūpaṃ gahetvāna, ṭhitānaṃ bhāsatopi ca;
```

```
Dukkaṭaṃ yakkhipetīnaṃ, tiracchānagatitthiyā.
```

<p rend="hangnum">§933.</p>

```
Purise sati viññusmiṃ, sayaṃ uṭṭhāya vā puna;
```

```
Desentassa nisīditvā, mātugāmassa vā tathā.
```

<p rend="hangnum">§934.</p>

```
Aññissā puna aññissā, itthiyā bhaṇatopi ca;
```

```
Chahi pañcahi vācāhi, anāpatti pakāsitā.
```

<p rend="hangnum">§935.</p>

```
Padasodhammatulyāva, samuṭṭhānādayo matā;
```

```
Ayameva visesoti, kriyākriyamidaṃ pana.
```

Dhammadesanākathā.

<p rend="hangnum">§936.</p>

```
Mahaggataṃ paṇītaṃ vā, ārocentassa bhikkhuno;
```

```
Ṭhapetvā bhikkhuniṃ bhikkhuṃ, bhūte pācittiyaṃ siyā.
```

<p rend="hangnum">§937.</p>

```
No <pb ed="M" n="0.0089" /><pb ed="V" n="0.0078" /> ce jānāti so vuttaṃ, ārocentassa bhikkhuno;
```

```
Pariyāyavacane cassa, hoti āpatti dukkaṭaṃ.
```

<p rend="hangnum">§938.</p>

```
Anāpatti tathārūpe, kāraṇe sati bhāsato;
```

```
Sabbassapi ca sīlādiṃ, vadato ādikammino.
```

<p rend="hangnum">§939.</p>

```
Ummattakapadaṃ ettha, na vuttaṃ tadasambhavā;
```

```
Bhūtārocanakaṃ nāma, samuṭṭhānamidaṃ mataṃ.
```

<p rend="hangnum">§940.</p>

```
Kāyato vācato kāya-vācato ca tidhā siyā;
```

```
Kusalābyākateheva, dvicittañca dvivedanaṃ.
```

Bhūtārocanakathā.

<p rend="hangnum">§941.</p>

```
Āpattiṃ pana duṭṭhullaṃ, ārocentassa bhikkhuno;
```

```
Āpattānupasampanne, ṭhapetvā bhikkhusammutiṃ.
```

<p rend="hangnum">§942.</p>

```
Saṅghādisesamāpanno, mocetvā asuciṃ ayaṃ;
```

```
Ghaṭetvā vatthunāpattiṃ, vadantasseva vajjatā.
```

<p rend="hangnum">§943.</p>

```
Idha saṅghādisesāva, duṭṭhullāpattiyo matā;
```

```
Tasmā suddhassa duṭṭhullaṃ, vadaṃ pācittiyaṃ phuse.
```

<p rend="hangnum">§944.</p>

```
Aduṭṭhullāya duṭṭhulla-saññino vimatissa vā;
```

```
Āpattiyopi vā sesā, ārocentassa dukkaṭaṃ.
```

<p rend="hangnum">§945.</p>

```
Tathā anupasampanne, duṭṭhullaṃ pañcadhā mataṃ;
```

```
Ajjhācāramaduṭṭhullaṃ, ārocetuṃ na vaṭṭati.
```

<p rend="hangnum">§946.</p>

```
Vatthuṃ vā pana āpattiṃ, ārocentassa kevalaṃ;
```

```
Anāpattīti ñātabbaṃ, bhikkhusammutiyā tathā.
```

<p rend="hangnum">§947.</p>

```
Evamummattakādīnaṃ, samuṭṭhānādayo nayā;
```

```
Adinnādānatulyāva, vedanā dukkhavedanā.
```

Duṭṭhullārocanakathā.

<p rend="hangnum">§948.</p>

```
Khaṇeyya <pb ed="M" n="0.0090" /> vā khaṇāpeyya, pathaviṃ yo akappiyaṃ;
```

```
Bhedāpeyya ca bhindeyya, tassa pācittiyaṃ siyā.
```

<p rend="hangnum">§949.</p>

```
Sayameva <pb ed="V" n="0.0079" /> khaṇantassa, pathaviṃ pana bhikkhuno;
```

```
Pahārasmiṃ pahārasmiṃ, pācittiyamudīritaṃ.
```

<p rend="hangnum">§950.</p>

```
Āṇāpentassa ekāva, divasaṃ khaṇatopi ca;
```

```
Punappunāṇāpentassa, vācato vācato siyā.
```

<p rend="hangnum">§951.</p>

```
‘‘Khaṇa pokkharaṇiṃ vāpiṃ, āvāṭaṃ khaṇa kūpakaṃ’’;
```

```
Iccevaṃ tu vadantassa, koci doso na vijjati.
```

<p rend="hangnum">§952.</p>

```
‘‘Imaṃ khaṇa ca okāsaṃ, idha pokkharaṇiṃ khaṇa;
```

```
Imasmiṃ khaṇa okāse’’, vattumevaṃ na vaṭṭati.
```

<p rend="hangnum">§953.</p>

```
‘‘Kandaṃ khaṇa kurundaṃ vā, thūṇaṃ khaṇa ca khāṇukaṃ;
```

```
Mūlaṃ khaṇa ca tālaṃ vā’’, evaṃ vadati vaṭṭati.
```

<p rend="hangnum">§954.</p>

```
‘‘Imaṃ mūlaṃ imaṃ valliṃ, imaṃ tālaṃ imaṃ naḷaṃ;
```

```
Khaṇā’’ti niyametvāna, vattuṃ pana na vaṭṭati.
```

<p rend="hangnum">§955.</p>

```
Ussiñcituṃ sace sakkā, ghaṭehi tanukaddamo;
```

```
Bhikkhunā apanetabbo, bahalaṃ na ca vaṭṭati.
```

<p rend="hangnum">§956.</p>

```
Bhijjitvā nadiyādīnaṃ, patitaṃ toyasantike;
```

```
Taṭaṃ vaṭṭhaṃ vikopetuṃ, cātumāsampi vaṭṭati.
```

<p rend="hangnum">§957.</p>

```
Sace patati toyasmiṃ, deve vuṭṭhepi vaṭṭati;
```

```
Cātumāsamatikkante, toye devo hi vassati.
```

<p rend="hangnum">§958.</p>

```
Pāsāṇapiṭṭhiyaṃ soṇḍiṃ, khaṇanti yadi tattha tu;
```

```
Rajaṃ patati ce pubbaṃ, pacchā devobhivassati.
```

<p rend="hangnum">§959.</p>

```
Sodhetuṃ bhindituṃ anto-cātumāsaṃ tu vaṭṭati;
```

```
Cātumāsakato uddhaṃ, vikopetuṃ na vaṭṭati.
```

<p rend="hangnum">§960.</p>

```
Vārinā <pb ed="M" n="0.0091" /> paṭhamaṃ puṇṇe, pacchā patati ce rajaṃ;
```

```
Taṃ vaṭṭati vikopetuṃ, toye devo hi vassati.
```

<p rend="hangnum">§961.</p>

```
Allīyati phusāyante, piṭṭhipāsāṇake rajaṃ;
```

```
Cātumāsaccaye tampi, vikopetuṃ na vaṭṭati.
```

<p rend="hangnum">§962.</p>

```
Sace akatapabbhāre, vammiko pana uṭṭhito;
```

```
Yathāsukhaṃ vikopeyya, cātumāsaccayepi ca.
```

<p rend="hangnum">§963.</p>

```
Abbhokāse <pb ed="V" n="0.0080" /> sace vaṭṭho, cātumāsaṃ tu vaṭṭati;
```

```
Rukkhe upacikādīnaṃ, mattikāyapi so nayo.
```

<p rend="hangnum">§964.</p>

```
Mūsikukkara gokaṇṭa-gaṇḍuppādamalesupi;
```

```
Ayameva nayo vutto, asambaddhesu bhūmiyā.
```

<p rend="hangnum">§965.</p>

```
Teheva sadisā honti, kasinaṅgalamattikā;
```

```
Acchinnā bhūmisambandhā, sā jātapathavī siyā.
```

<p rend="hangnum">§966.</p>

```
Senāsanampi acchannaṃ, vinaṭṭhachadanampi vā;
```

```
Cātumāsakato uddhaṃ, ovaṭṭhaṃ na vikopaye.
```

<p rend="hangnum">§967.</p>

```
Tato ‘‘gopānasiṃ bhittiṃ, thambhaṃ vā padarattharaṃ;
```

```
Gaṇhissāmī’’ti saññāya, gahetuṃ pana vaṭṭati.
```

<p rend="hangnum">§968.</p>

```
Gaṇhantassiṭṭhakādīni, sace patati mattikā;
```

```
Anāpatti siyāpatti, mattikaṃ yadi gaṇhati.
```

<p rend="hangnum">§969.</p>

```
Atinto mattikāpuñjo, antogehe sace siyā;
```

```
Anovaṭṭho ca bhikkhūnaṃ, sabbadā hoti kappiyo.
```

<p rend="hangnum">§970.</p>

```
Vuṭṭhe puna ca gehasmiṃ, gehaṃ chādenti taṃ sace;
```

```
Cātumāsaccaye sabbo, tinto hoti akappiyo.
```

<p rend="hangnum">§971.</p>

```
Yattakaṃ tattha tintaṃ tu, tattakaṃ hotyakappiyaṃ;
```

```
Atintaṃ tattha yaṃ yaṃ tu, taṃ taṃ hoti hi kappiyaṃ.
```

<p rend="hangnum">§972.</p>

```
Temito <pb ed="M" n="0.0092" /> vārinā so ce, ekābaddhova bhūmiyā;
```

```
Pathavī ceva sā jātā, na vaṭṭati tato paraṃ.
```

<p rend="hangnum">§973.</p>

```
Abbhokāse ca pākāro, ovaṭṭho mattikāmayo;
```

```
Cātumāsaccaye ‘‘jātā, pathavī’’ti pavuccati.
```

<p rend="hangnum">§974.</p>

```
Tattha laggaṃ rajaṃ saṇhaṃ, aghaṃsantova mattaso;
```

```
Chupitvā allahatthena, sace gaṇhāti vaṭṭati.
```

<p rend="hangnum">§975.</p>

```
Sace iṭṭhakapākāro, yebhuyyakathale pana;
```

```
Ṭhāne tiṭṭhati so tasmā, vikopeyya yathāsukhaṃ.
```

<p rend="hangnum">§976.</p>

```
Abbhokāse ṭhitaṃ thambhaṃ, cāletvā panito cito;
```

```
Pathaviṃ tu vikopetvā, gahetuṃ na ca vaṭṭati.
```

<p rend="hangnum">§977.</p>

```
Aññampi <pb ed="V" n="0.0081" /> sukkharukkhaṃ vā, khāṇukaṃ vāpi gaṇhato;
```

```
Ayameva nayo doso, ujumuddharato na ca.
```

<p rend="hangnum">§978.</p>

```
Pāsāṇaṃ yadi vā rukkhaṃ, uccāletvā pavaṭṭati;
```

```
Na doso suddhacittassa, sace pathavi bhijjati.
```

<p rend="hangnum">§979.</p>

```
Phālentānampi dārūni, sākhādīni ca kaḍḍhato;
```

```
Ayameva nayo vutto, bhūmiyaṃ suddhacetaso.
```

<p rend="hangnum">§980.</p>

```
Kaṇṭakaṃ sūcimaṭṭhiṃ vā, khilaṃ vā bhūmiyaṃ pana;
```

```
Ākoṭetuṃ pavesetuṃ, bhikkhuno na ca vaṭṭati.
```

<p rend="hangnum">§981.</p>

```
‘‘Ahaṃ passāvadhārāya, bhindissāmī’’ti mediniṃ;
```

```
Bhikkhussa pana passāva-mevaṃ kātuṃ na vaṭṭati.
```

<p rend="hangnum">§982.</p>

```
Anāpatti karontassa, sace bhijjati medinī;
```

```
Samajjato samaṃ kātuṃ, ghaṃsituṃ na ca vaṭṭati.
```

<p rend="hangnum">§983.</p>

```
Pādaṅguṭṭhena vā bhūmiṃ, likhitumpi na vaṭṭati;
```

```
Bhindantena ca pādehi, tathā caṅkamitumpi vā.
```

<p rend="hangnum">§984.</p>

```
Pathaviṃ allahatthena, chupitvā sukhumaṃ rajaṃ;
```

```
Aghaṃsanto gahetvā ce, hatthaṃ dhovati vaṭṭati.
```

<p rend="hangnum">§985.</p>

```
Sayaṃ <pb ed="M" n="0.0093" /> dahati ce bhūmiṃ, dahāpeti parehi vā;
```

```
Āpattantamaso pattaṃ, dahantassāpi bhikkhuno.
```

<p rend="hangnum">§986.</p>

```
Ṭhānesu yattakesvaggiṃ, deti dāpeti vā pana;
```

```
Tattakāneva bhikkhussa, honti pācittiyānipi.
```

<p rend="hangnum">§987.</p>

```
Ṭhapetuṃ bhikkhuno aggiṃ, bhūmiyaṃ na ca vaṭṭati;
```

```
Kapāle pattapacane, ṭhapetuṃ pana vaṭṭati.
```

<p rend="hangnum">§988.</p>

```
Aggiṃ upari dārūnaṃ, ṭhapetuṃ na ca vaṭṭati;
```

```
Dahanto tāni gantvā so, bhūmiṃ dahati ce pana.
```

<p rend="hangnum">§989.</p>

```
Eseva ca nayo vutto, iṭṭhakāvāsakādisu;
```

```
Ṭhapetuṃ iṭṭhakādīnaṃ, matthakesveva vaṭṭati.
```

<p rend="hangnum">§990.</p>

```
Kasmā panāti ce? Tesa-manupādānabhāvato;
```

```
Khāṇuke sukkharukkhe vā, aggiṃ dātuṃ na vaṭṭati.
```

<p rend="hangnum">§991.</p>

```
Anāpatti <pb ed="V" n="0.0082" /> tiṇukkaṃ tu, gahetvā pana gacchato;
```

```
Ḍayhamāne tu hatthasmiṃ, sace pāteti bhūmiyaṃ.
```

<p rend="hangnum">§992.</p>

```
Puna taṃ patitaṭṭhāne, datvā tassa panindhanaṃ;
```

```
Aggiṃ vaṭṭati kātunti, **mahāpaccariyaṃ** rutaṃ.
```

<p rend="hangnum">§993.</p>

```
Tassāpathaviyaṃyeva, pathavīti ca saññino;
```

```
Vimatissubhayatthāpi, dukkaṭaṃ pariyāputaṃ.
```

<p rend="hangnum">§994.</p>

```
Anāpatti ‘‘imaṃ jāna, imamāhara dehi’’ti;
```

```
Vadantassa, sacittañca, tisamuṭṭhānameva ca.
```

Pathavīkhaṇanakathā.

Musāvādavaggo paṭhamo.

<p rend="hangnum">§995.</p>

```
Bhavantassa <pb ed="M" n="0.0094" /> ca bhūtassa, bhūtagāmassa bhikkhuno;
```

```
Pātabyatānimittaṃ tu, pācittiyamudīritaṃ.
```

<p rend="hangnum">§996.</p>

```
Udakaṭṭho thalaṭṭhoti, duvidho hoti so pana;
```

```
Tilabījādiko tattha, sapaṇṇopi apaṇṇako.
```

<p rend="hangnum">§997.</p>

```
Udakaṭṭhoti viññeyyo, sabbo sevālajātiko;
```

```
Vikopentassa taṃ sabbaṃ, tassa pācittiyaṃ siyā.
```

<p rend="hangnum">§998.</p>

```
Viyūhitvā tu hatthena, nhāyituṃ pana vaṭṭati;
```

```
Hoti tassa ca sabbampi, ṭhānañhi sakalaṃ jalaṃ.
```

<p rend="hangnum">§999.</p>

```
Udakena vinā cecca, taṃ panuddharituṃ jalā;
```

```
Na ca vaṭṭati bhikkhussa, ṭhānasaṅkamanañhi taṃ.
```

<p rend="hangnum">§1000.</p>

```
Udakenukkhipitvā taṃ, pakkhipantassa vārisu;
```

```
Vaṭṭatīti ca niddiṭṭhaṃ, sabbaaṭṭhakathāsupi.
```

<p rend="hangnum">§1001.</p>

```
Jale vallitiṇādīni, uddharantassa toyato;
```

```
Vikopentassa vā tattha, hoti pācitti bhikkhuno.
```

<p rend="hangnum">§1002.</p>

```
Parehuppāṭitānettha, vikopentassa dukkaṭaṃ;
```

```
Gacchanti hi yato tāni, bījagāmena saṅgahaṃ.
```

<p rend="hangnum">§1003.</p>

```
Thalaṭṭhe <pb ed="V" n="0.0083" /> chinnarukkhānaṃ, ṭhito haritakhāṇuko;
```

```
Uddhaṃ vaḍḍhanako tassa, bhūtagāmena saṅgaho.
```

<p rend="hangnum">§1004.</p>

```
Nāḷikerādikānampi, khāṇu uddhaṃ na vaḍḍhati;
```

```
Tasmā tassa kato hoti, bījagāmena saṅgaho.
```

<p rend="hangnum">§1005.</p>

```
Tathā kadaliyā khāṇu, phalitāya pakāsito;
```

```
Aphalitāya yo khāṇu, bhūtagāmena so mato.
```

<p rend="hangnum">§1006.</p>

```
Phalitā kadalī yāva, nīlapaṇṇā ca tāva sā;
```

```
Naḷaveḷutiṇādīna-mayameva vinicchayo.
```

<p rend="hangnum">§1007.</p>

```
Aggato <pb ed="M" n="0.0095" /> pana paṭṭhāya, yadāyaṃ veḷu sussati;
```

```
Tadā saṅgahito hoti, bījagāmena nāmaso.
```

<p rend="hangnum">§1008.</p>

```
Indasālādirukkhānaṃ, bījagāmena saṅgaho;
```

```
Chinditvā ṭhapitānaṃ tu, viññeyyo vinayaññunā.
```

<p rend="hangnum">§1009.</p>

```
Maṇḍapādīnamatthāya, nikkhaṇanti ca te sace;
```

```
Niggate mūlapaṇṇasmiṃ, bhūtagāmena saṅgaho.
```

<p rend="hangnum">§1010.</p>

```
Mūlamattepi vā yesaṃ, paṇṇamattepi vā pana;
```

```
Niggatepi kato tesaṃ, bījagāmena saṅgaho.
```

<p rend="hangnum">§1011.</p>

```
Sakandā pana tālaṭṭhi, bījagāmoti vuccati;
```

```
Pattavaṭṭi yadā nīlā, niggacchati tadā na ca.
```

<p rend="hangnum">§1012.</p>

```
Nāḷikeratacaṃ bhitvā, dantasūcīva aṅkuro;
```

```
Niggacchati tadā sopi, bījagāmoti vuccati.
```

<p rend="hangnum">§1013.</p>

```
Migasiṅgasamānāya, satiyā pattavaṭṭiyā;
```

```
Aniggatepi mūlasmiṃ, bhūtagāmoti vuccati.
```

<p rend="hangnum">§1014.</p>

```
Na honti haritā yāva, vīhiādīnamaṅkurā;
```

```
Niggatesupi paṇṇesu, bījagāmena saṅgaho.
```

Cattāro bhāṇavārā niṭṭhitā.

<p rend="hangnum">§1015.</p>

```
Ambajambuṭṭhikādīna-meseva ca vinicchayo;
```

```
Vandākā vāpi aññaṃ vā, rukkhe jāyati yaṃ pana.
```

<p rend="hangnum">§1016.</p>

```
Rukkhovassa <pb ed="V" n="0.0084" /> siyā ṭhānaṃ, vikopetuṃ na vaṭṭati;
```

```
Amūlavalliādīna-mayameva vinicchayo.
```

<p rend="hangnum">§1017.</p>

```
Pākārādīsu sevālo, aggabījanti vuccati;
```

```
Yāva dve tīṇi pattāni, na sañjāyanti tāva so.
```

<p rend="hangnum">§1018.</p>

```
Pattesu pana jātesu, vatthu pācittiyassa so;
```

```
Ghaṃsitvā pana taṃ tasmā, apanetuṃ na vaṭṭati.
```

<p rend="hangnum">§1019.</p>

```
Sevāle <pb ed="M" n="0.0096" /> bahi pānīya-ghaṭādīnaṃ tu dukkaṭaṃ;
```

```
Abbohārova so anto, pūvādīsupi kaṇṇakaṃ.
```

<p rend="hangnum">§1020.</p>

```
Pāsāṇadaddusevāla-seleyyappabhutīni ca;
```

```
Honti dukkaṭavatthūni, apattānīti niddise.
```

<p rend="hangnum">§1021.</p>

```
Pupphitaṃ tu ahicchattaṃ, abbohārikataṃ gataṃ;
```

```
Sace taṃ makuḷaṃ hoti, hoti dukkaṭavatthukaṃ.
```

<p rend="hangnum">§1022.</p>

```
Rukkhe tacaṃ vikopetvā, tathā pappaṭikampi ca;
```

```
Niyyāsampi panallasmiṃ, gahetuṃ na ca vaṭṭati.
```

<p rend="hangnum">§1023.</p>

```
Nuhiādīsu rukkhesu, tālapaṇṇādikesu vā;
```

```
Likhato tatthajātesu, pācittiyamudīraye.
```

<p rend="hangnum">§1024.</p>

```
Pupphaṃ paṇḍupalāsaṃ vā, phalaṃ vā pakkameva vā;
```

```
Pātentassa ca cāletvā, pācittiyamudīritaṃ.
```

<p rend="hangnum">§1025.</p>

```
Nāmetvā phaliniṃ sākhaṃ, dātuṃ vaṭṭati gaṇhato;
```

```
Sayaṃ khāditukāmo ce, dātumevaṃ na vaṭṭati.
```

<p rend="hangnum">§1026.</p>

```
Ukkhipitvā paraṃ kañci, gāhāpetumpi vaṭṭati;
```

```
Pupphāni ocinantesu, ayameva vinicchayo.
```

<p rend="hangnum">§1027.</p>

```
Yesaṃ ruhati rukkhānaṃ, sākhā tesampi sākhinaṃ;
```

```
Kappiyaṃ tamakāretvā, vikopentassa dukkaṭaṃ.
```

<p rend="hangnum">§1028.</p>

```
Ayameva nayo alla-siṅgiverādikesupi;
```

```
Dukkaṭaṃ bījagāmesu, niddiṭṭhattā mahesinā.
```

<p rend="hangnum">§1029.</p>

```
‘‘Rukkhaṃ chinda lataṃ chinda, kandaṃ mūlampi uddhara;
```

```
Uppāṭehī’’ti vattumpi, vaṭṭatevāniyāmato.
```

<p rend="hangnum">§1030.</p>

```
‘‘Ambaṃ <pb ed="V" n="0.0085" /> jambumpi nimbaṃ vā, chinda bhinduddharā’’ti vā;
```

```
Gahetvā pana nāmampi, vaṭṭatevāniyāmato.
```

<p rend="hangnum">§1031.</p>

```
‘‘Imaṃ <pb ed="M" n="0.0097" /> rukkhaṃ imaṃ valliṃ, imaṃ challiṃ imaṃ lataṃ;
```

```
Chinda bhindā’’ti vā vattuṃ, niyametvā na vaṭṭati.
```

<p rend="hangnum">§1032.</p>

```
Pūretvā ucchukhaṇḍānaṃ, pacchiyo āharanti ce;
```

```
Sabbameva kataṃ hoti, ekasmiṃ kappiye kate.
```

<p rend="hangnum">§1033.</p>

```
Ekato pana baddhāni, ucchudārūni honti ce;
```

```
Kappiyaṃ karonto pana, dāruṃ vijjhati vaṭṭati.
```

<p rend="hangnum">§1034.</p>

```
Valliyā rajjuyā vāpi, yāya baddhāni tāni hi;
```

```
Bhājanena samānattā, taṃ vijjhati na vaṭṭati.
```

<p rend="hangnum">§1035.</p>

```
Bhattaṃ maricapakkehi, missetvā āharanti ce;
```

```
Ekasitthepi bhattassa, sace vijjhati vaṭṭati.
```

<p rend="hangnum">§1036.</p>

```
Ayameva nayo vutto, tilataṇḍulakādisu;
```

```
Ekābaddhe kapitthepi, kaṭāhe kappiyaṃ kare.
```

<p rend="hangnum">§1037.</p>

```
Kaṭāhaṃ yadi muñcitvā, anto carati miñjakaṃ;
```

```
Bhindāpetvā kapitthaṃ taṃ, kāretabbaṃ tu kappiyaṃ.
```

<p rend="hangnum">§1038.</p>

```
Abhūtagāmabījesu, bhūtagāmādisaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1039.</p>

```
Atathāsaññino tattha, asañciccāsatissa ca;
```

```
Ummattakādikānañca, anāpatti pakāsitā.
```

<p rend="hangnum">§1040.</p>

```
Idañca tisamuṭṭhānaṃ, kriyaṃ saññāvimokkhakaṃ;
```

```
Kāyakammaṃ vacīkammaṃ, ticittañca tivedanaṃ.
```

Bhūtagāmakathā.

<p rend="hangnum">§1041.</p>

```
Kate saṅghena kammasmiṃ, aññavādavihesake;
```

```
Tathā puna karontassa, hoti pācittiyadvayaṃ.
```

<p rend="hangnum">§1042.</p>

```
Tikapācittiyaṃ <pb ed="M" n="0.0098" /> dhamme, adhamme tikadukkaṭaṃ;
```

```
Kamme aropite cevaṃ, vadantassa ca dukkaṭaṃ.
```

<p rend="hangnum">§1043.</p>

```
Āpattiṃ <pb ed="V" n="0.0086" /> vāpi āpannaṃ, ajānantassa, ‘‘bhaṇḍanaṃ;
```

```
Bhavissatī’’ti saññissa, gilānassa na dosatā.
```

<p rend="hangnum">§1044.</p>

```
Adinnādānatulyāva, samuṭṭhānādayo nayā;
```

```
Kriyākriyamidaṃ vuttaṃ, vedanā dukkhavedanā.
```

Aññavādakathā.

<p rend="hangnum">§1045.</p>

```
Ayasaṃ kattukāmova, sammatassa hi bhikkhuno;
```

```
Vadanto upasampanne, ujjhāpeti ca khīyati.
```

<p rend="hangnum">§1046.</p>

```
Tasmiṃ vatthudvaye tassa, hoti pācittiyadvayaṃ;
```

```
Tikapācittiyaṃ dhamme, adhamme tikadukkaṭaṃ.
```

<p rend="hangnum">§1047.</p>

```
Avaṇṇaṃnupasampanna-santike pana bhikkhuno;
```

```
Asammatassa bhikkhussa, bhāsato yassa kassaci.
```

<p rend="hangnum">§1048.</p>

```
Sāmaṇerassa vā vaṇṇaṃ, sammatāsammatassapi;
```

```
Vadato dukkaṭaṃ hoti, yassa kassaci santike.
```

<p rend="hangnum">§1049.</p>

```
Chandādīnaṃ vaseneva, karontaṃ bhaṇato pana;
```

```
Anāpatti kriyāsesa-manantarasamaṃ mataṃ.
```

Ujjhāpanakathā.

<p rend="hangnum">§1050.</p>

```
Ajjhokāse tu mañcādiṃ, attano vā parassa vā;
```

```
Atthāya santharāpetvā, santharitvāpi vā pana.
```

<p rend="hangnum">§1051.</p>

```
Nevuddhareyya saṅghassa, uddharāpeyya vā na taṃ;
```

```
Pakkamanto sace tassa, hoti pācitti bhikkhuno.
```

<p rend="hangnum">§1052.</p>

```
Vassike <pb ed="M" n="0.0099" /> caturo māse, sace devo na vassati;
```

```
Ajjhokāse tathā cāpi, ṭhapetuṃ na ca vaṭṭati.
```

<p rend="hangnum">§1053.</p>

```
Yattha vassati hemante, cattāro aparepi ca;
```

```
Ṭhapetuṃ tattha mañcādiṃ, aṭṭha māse na vaṭṭati.
```

<p rend="hangnum">§1054.</p>

```
Kākādīnaṃ nivāsasmiṃ, rukkhamūle kadācipi;
```

```
Mañcādiṃ pana saṅghassa, ṭhapetuṃ na ca vaṭṭati.
```

<p rend="hangnum">§1055.</p>

```
Aññassatthāya <pb ed="V" n="0.0087" /> yaṃ kiñci, santhataṃ yadi saṅghikaṃ;
```

```
Yattha katthaci vā ṭhāne, yena kenaci bhikkhunā.
```

<p rend="hangnum">§1056.</p>

```
Yāva so na nisīdeyya, ‘‘gacchā’’ti na vadeyya vā;
```

```
Tāva santhārakasseva, bhāro tanti pavuccati.
```

<p rend="hangnum">§1057.</p>

```
Sace taṃ sāmaṇerena, santharāpeti santhataṃ;
```

```
Santharāpitabhikkhussa, palibodhoti dīpito.
```

<p rend="hangnum">§1058.</p>

```
Santhataṃ bhikkhunā taṃ ce, bhāro tasseva tāva taṃ;
```

```
Yāva āṇāpako tattha, āgantvā na nisīdati.
```

<p rend="hangnum">§1059.</p>

```
Bhikkhuṃ vā sāmaṇeraṃ vā, ārāmikamupāsakaṃ;
```

```
Anāpucchā niyyātetvā, saṅghikaṃ sayanāsanaṃ.
```

<p rend="hangnum">§1060.</p>

```
Leḍḍuppātamatikkamma, gacchato paṭhame pade;
```

```
Dukkaṭaṃ, dutiye vāre, pācittiyamudīritaṃ.
```

<p rend="hangnum">§1061.</p>

```
Ṭhatvā bhojanasālāyaṃ, vatvā yo sāmaṇerakaṃ;
```

```
Asukasmiṃ divāṭṭhāne, paññāpehīti mañcakaṃ.
```

<p rend="hangnum">§1062.</p>

```
Nikkhamitvā sace tasmā, ṭhānā aññattha gacchati;
```

```
Pāduddhārena so bhikkhu, kāretabboti dīpito.
```

<p rend="hangnum">§1063.</p>

```
Tikapācittiyaṃ vuttaṃ, tikātītena satthunā;
```

```
Tathā puggalike tena, dīpitaṃ tikadukkaṭaṃ.
```

<p rend="hangnum">§1064.</p>

```
Cimiliṃ taṭṭikaṃ cammaṃ, phalakaṃ pādapuñchaniṃ;
```

```
Bhūmattharaṇakaṃ vāpi, uttarattharaṇampi vā.
```

<p rend="hangnum">§1065.</p>

```
Dārumattikabhaṇḍāni<pb ed="M" n="0.0100" />, pattādhārakameva vā;
```

```
Abbhokāse ṭhapetvā taṃ, gacchato hoti dukkaṭaṃ.
```

<p rend="hangnum">§1066.</p>

```
Sace āraññakenāpi, anovasse ca no sati;
```

```
Laggetvā pana rukkhasmiṃ, gantabbaṃ tu yathāsukhaṃ.
```

<p rend="hangnum">§1067.</p>

```
Yathā upacikādīhi, na khajjati na lujjati;
```

```
Tathā katvāpi taṃ sabbaṃ, gantuṃ pana ca vaṭṭati.
```

<p rend="hangnum">§1068.</p>

```
Anāpattuddharāpetvā, āpucchitvāpi gacchato;
```

```
Attano santake ruddhe, āpadāsupi bhikkhuno.
```

<p rend="hangnum">§1069.</p>

```
Samuṭṭhānādayo <pb ed="V" n="0.0088" /> sabbe, kathinena samā matā;
```

```
Kriyākriyamidaṃ vutta-mayameva visesatā.
```

Paṭhamasenāsanakathā.

<p rend="hangnum">§1070.</p>

```
Bhisicimilikā bhūma-ttharaṇaṃ uttarattharaṃ;
```

```
Taṭṭikā cammakhaṇḍo ca, paccattharanisīdanaṃ.
```

<p rend="hangnum">§1071.</p>

```
Santhāro tiṇapaṇṇānaṃ, seyyā dasavidhā siyā;
```

```
Sabbacchannaparicchanne, vihāre bhikkhu yo pana.
```

<p rend="hangnum">§1072.</p>

```
Etaṃ dasavidhaṃ seyyaṃ, santharitvāpi vā sayaṃ;
```

```
Anuddharitvānāpucchā, atikkamati taṃ sace.
```

<p rend="hangnum">§1073.</p>

```
Ārāmassūpacāraṃ vā, parikkhepaṃ panassa vā;
```

```
Paṭhame dukkaṭaṃ pāde, pācitti dutiye siyā.
```

<p rend="hangnum">§1074.</p>

```
Senāsanassa seyyāya, ubhayesaṃ vināsato;
```

```
Gacchato santharitvanto-gabbhe pācitti vaṇṇitā.
```

<p rend="hangnum">§1075.</p>

```
Upacāre vihārassa, dukkaṭaṃ maṇḍapādike;
```

```
Gacchato santharitvā vā, seyyāmattaṃ vināsato.
```

<p rend="hangnum">§1076.</p>

```
Tikapācittiyaṃ <pb ed="M" n="0.0101" /> vuttaṃ, saṅghike dasavatthuke;
```

```
Tathā puggalike tassa, dīpitaṃ tikadukkaṭaṃ.
```

<p rend="hangnum">§1077.</p>

```
Anāpattuddharitvā vā, āpucchaṃ vāpi gacchato;
```

```
Palibuddhepi vāññena, attano santakepi vā.
```

<p rend="hangnum">§1078.</p>

```
Sāpekkhova ca gantvā taṃ, tattha ṭhatvāpi pucchati;
```

```
Samuṭṭhānādayo sabbe, anantarasamā matā.
```

Dutiyasenāsanakathā.

<p rend="hangnum">§1079.</p>

```
Yo pubbupagataṃ bhikkhuṃ, jānaṃ anupakhajja ca;
```

```
Kappeyya saṅghikāvāse, seyyaṃ pācittiyassa ce.
```

<p rend="hangnum">§1080.</p>

```
Pādadhovanapāsāṇā, pavisantassa bhikkhuno;
```

```
Yāva taṃ mañcapīṭhaṃ vā, nikkhamantassa vā pana.
```

<p rend="hangnum">§1081.</p>

```
Mañcapīṭhakato <pb ed="V" n="0.0089" /> yāva, passāvaṭṭhānameva tu;
```

```
Etthantare idaṃ ṭhānaṃ, upacāroti vuccati.
```

<p rend="hangnum">§1082.</p>

```
Tattha bādhetukāmassa, upacāre tu bhikkhuno;
```

```
Dasasvaññataraṃ seyyaṃ, santharantassa dukkaṭaṃ.
```

<p rend="hangnum">§1083.</p>

```
Nisīdantassa vā tattha, nipajjantassa vā pana;
```

```
Tathā dvepi karontassa, hoti pācittiyadvayaṃ.
```

<p rend="hangnum">§1084.</p>

```
Punappunaṃ karontassa, payogagaṇanāvasā;
```

```
Tikapācittiyaṃ vuttaṃ, puggale tikadukkaṭaṃ.
```

<p rend="hangnum">§1085.</p>

```
Vuttūpacāraṃ muñcitvā, seyyaṃ santharatopi vā;
```

```
Vihārassūpacāre vā, ajjhokāsepi vā pana.
```

<p rend="hangnum">§1086.</p>

```
Santharāpayato vāpi, tattha tassa nisīdato;
```

```
Sabbattha dukkaṭaṃ vuttaṃ, nivāso ca nivārito.
```

<p rend="hangnum">§1087.</p>

```
Anāpatti <pb ed="M" n="0.0102" /> gilānassa, sītāduppīḷitassa vā;
```

```
Āpadāsupi bhikkhussa, tathā ummattakādino.
```

<p rend="hangnum">§1088.</p>

```
Samuṭṭhānādayo sabbe, paṭhamantimavatthunā;
```

```
Sadisāti ca viññeyyā, hotīdaṃ dukkhavedanaṃ.
```

Anupakhajjakathā.

<p rend="hangnum">§1089.</p>

```
Vihārā saṅghikā bhikkhuṃ, nikkaḍḍheyya sace pana;
```

```
Nikkaḍḍhāpeyya vā kuddho, tassa pācittiyaṃ siyā.
```

<p rend="hangnum">§1090.</p>

```
Bahubhūmāpi pāsādā, payogenekakena yo;
```

```
Nikkaḍḍheti sace tassa, ekā pācitti dīpitā.
```

<p rend="hangnum">§1091.</p>

```
Ṭhapetvā ca ṭhapetvā ca, nikkaḍḍhantassa antarā;
```

```
Dvārānaṃ gaṇanāyassa, honti pācittiyo pana.
```

<p rend="hangnum">§1092.</p>

```
‘‘Nikkhamā’’ti vadantassa, vācāyapi ayaṃ nayo;
```

```
Āṇattiyā khaṇeyeva, āṇāpentassa dukkaṭaṃ.
```

<p rend="hangnum">§1093.</p>

```
Sace so sakimāṇatto, dvārepi bahuke pana;
```

```
Atikkāmeti ekāva, bahukāni bahūni ce.
```

<p rend="hangnum">§1094.</p>

```
Tassūpaṭṭhānasālādi-vihārassūpacārato<pb ed="V" n="0.0090" />;
```

```
Kāyenapi ca vācāya, tathā nikkaḍḍhanepi ca.
```

<p rend="hangnum">§1095.</p>

```
Vihārassūpacārā vā, vihārā vāpi cetaraṃ;
```

```
Nikkaḍḍhantassa sabbesaṃ, parikkhārampi dukkaṭaṃ.
```

<p rend="hangnum">§1096.</p>

```
Asambaddhesu bhikkhussa, parikkhāresu paṇḍito;
```

```
Vatthūnaṃ gaṇanāyassa, dukkaṭaṃ paridīpaye.
```

<p rend="hangnum">§1097.</p>

```
Antevāsimalajjiṃ vā, tathā saddhivihārikaṃ;
```

```
Nikkaḍḍhantassa ummattaṃ, sayaṃ ummattakassa ca.
```

<p rend="hangnum">§1098.</p>

```
Attano <pb ed="M" n="0.0103" /> vasanaṭṭhānā, tathā vissāsikassa vā;
```

```
Parikkhārañca vā tesaṃ, anāpatti pakāsitā.
```

<p rend="hangnum">§1099.</p>

```
Saṅghārāmāpi sabbasmā, tathā kalahakārakaṃ;
```

```
Idaṃ tu tisamuṭṭhānaṃ, vedanā dukkhavedanā.
```

Nikkaḍḍhanakathā.

<p rend="hangnum">§1100.</p>

```
Majjhimāsīsaghaṭṭāya, vehāsakuṭiyūpari;
```

```
Āhaccapādake mañce, pīṭhe vā pana bhikkhuno.
```

<p rend="hangnum">§1101.</p>

```
Nisīdantassa vā tasmiṃ, nipajjantassa vā pana;
```

```
Payogagaṇanāyeva, tassa pācittiyo siyuṃ.
```

<p rend="hangnum">§1102.</p>

```
Tikapācittiyaṃ vuttaṃ, puggale tikadukkaṭaṃ;
```

```
Heṭṭhā aparibhoge vā, sīsaghaṭṭāya vā pana.
```

<p rend="hangnum">§1103.</p>

```
Avehāsavihāre vā, attano santakepi vā;
```

```
Vissāsikavihāre vā, na dosummattakādino.
```

<p rend="hangnum">§1104.</p>

```
Yattha paṭāṇi vā dinnā, tattha ṭhatvā lageti vā;
```

```
Idameḷakalomena, samuṭṭhānaṃ samaṃ mataṃ.
```

Vehāsakuṭikathā.

<p rend="hangnum">§1105.</p>

```
Yāva dvārassa kosamhā, aggaḷaṭṭhapanāya tu;
```

```
Bhikkhunā limpitabbaṃ vā, lepāpetabbameva vā.
```

<p rend="hangnum">§1106.</p>

```
Ñeyyo <pb ed="V" n="0.0091" /> ālokasandhīnaṃ, parikammepyayaṃ nayo;
```

```
Chadanassa dvattipariyāyaṃ, ṭhitena harite pana.
```

<p rend="hangnum">§1107.</p>

```
Adhiṭṭheyyaṃ tato uddhaṃ, adhiṭṭheti sace pana;
```

```
Tassa pācittiyaṃ hoti, dukkaṭaṃ tattha tiṭṭhato.
```

<p rend="hangnum">§1108.</p>

```
Piṭṭhivaṃse <pb ed="M" n="0.0104" /> ṭhito koci, chadanassa mukhavaṭṭiyā;
```

```
Yasmiṃ ṭhāne ṭhitaṃ bhikkhuṃ, olokento na passati.
```

<p rend="hangnum">§1109.</p>

```
Tasmiṃ ṭhāne pana ṭhātuṃ, neva bhikkhussa vaṭṭati;
```

```
Vihārassa patantassa, patanokāsato hi taṃ.
```

<p rend="hangnum">§1110.</p>

```
Ūnakadvattipariyāye, atirekoti saññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1111.</p>

```
Na doso dvattipariyāye, leṇe tiṇakuṭīsu vā;
```

```
Samuṭṭhānādayo sabbe, sañcarittasamā matā.
```

Dvattipariyāyakathā.

<p rend="hangnum">§1112.</p>

```
Jānaṃ sappāṇakaṃ toyaṃ, tiṇaṃ vā mattikampi vā;
```

```
Yadi siñceyya pācitti, siñcāpeyya parehi vā.
```

<p rend="hangnum">§1113.</p>

```
Acchinditvā sace dhāraṃ, mattikaṃ siñcato pana;
```

```
Ekasmimpi ghaṭe ekā, pācitti paridīpitā.
```

<p rend="hangnum">§1114.</p>

```
Vicchindati sace dhāraṃ, payogagaṇanāvasā;
```

```
Sammukhampi karontassa, mātikaṃ sandamānakaṃ.
```

<p rend="hangnum">§1115.</p>

```
Ekāva ce siyāpatti, divasampi ca sandatu;
```

```
Bandhato tattha tatthassa, payogagaṇanā siyā.
```

<p rend="hangnum">§1116.</p>

```
Sace sakaṭapuṇṇampi, mattikaṃ tiṇameva vā;
```

```
Udake pakkhipantassa, ekā pācitti ekato.
```

<p rend="hangnum">§1117.</p>

```
Ekekaṃ pakkhipantassa, payogagaṇanāya ce;
```

```
Khayaṃ vā āvilattaṃ vā, jalaṃ gacchati tādise.
```

<p rend="hangnum">§1118.</p>

```
‘‘Siñcāhī’’ti vadantassa, hoti āpatti dukkaṭaṃ;
```

```
Ekāyāṇattiyā ekā, divasampi ca siñcato.
```

<p rend="hangnum">§1119.</p>

```
Appāṇe <pb ed="M" n="0.0105" /><pb ed="V" n="0.0092" /> udake suddhe, sappāṇamiti saññino;
```

```
Sabbattha vimatissāpi, hoti āpatti dukkaṭaṃ.
```

<p rend="hangnum">§1120.</p>

```
Sabbatthāpāṇasaññissa, asañciccāsatissa vā;
```

```
Ajānato anāpatti, tathā ummattakādino.
```

<p rend="hangnum">§1121.</p>

```
Sappāṇakattaṃ toyassa, sappāṇanti vijānanaṃ;
```

```
Vinā vadhakacittena, tiṇādīnaṃ nisecanaṃ.
```

<p rend="hangnum">§1122.</p>

```
Cattārevassa aṅgāni, niddiṭṭhāni mahesinā;
```

```
Adinnādānatulyāva, samuṭṭhānādayo nayā.
```

<p rend="hangnum">§1123.</p>

```
Idaṃ paṇṇattivajjañca, ticittañcāti dīpitaṃ;
```

```
Idamevettha niddiṭṭhaṃ, tassa cassa visesanaṃ.
```

Sappāṇakakathā.

Senāsanavaggo dutiyo.

<p rend="hangnum">§1124.</p>

```
Bhikkhussāṭṭhaṅgayuttassa, bhikkhunovādasammuti;
```

```
Idha ñatticatutthena, anuññātā mahesinā.
```

<p rend="hangnum">§1125.</p>

```
Yo tāyāsammato bhikkhu, garudhammehi aṭṭhahi;
```

```
Ekaṃ sambahulā vāpi, bhikkhunisaṅghameva vā.
```

<p rend="hangnum">§1126.</p>

```
Osārentova te dhamme, ovadeyya sace pana;
```

```
Ovādapariyosāne, tassa pācittiyaṃ siyā.
```

<p rend="hangnum">§1127.</p>

```
Aññena pana dhammena, ovadantassa dukkaṭaṃ;
```

```
Ekatoupasampannaṃ, garudhammehi vā tathā.
```

<p rend="hangnum">§1128.</p>

```
Bhikkhūnaṃ santikeyeva, upasampannabhikkhuniṃ;
```

```
Tathā, liṅgavipallāse, pācitteva pakāsitā.
```

<p rend="hangnum">§1129.</p>

```
Sammatassāpi <pb ed="M" n="0.0106" /> bhikkhussa, dukkaṭaṃ samudīritaṃ;
```

```
Ovādaṃ aniyādetvā, dhammenaññena bhāsato.
```

<p rend="hangnum">§1130.</p>

```
‘‘Samaggamhā’’ti vuttepi, aññenovadato tathā;
```

```
‘‘Vaggamhā’’ti ca vuttepi, garudhammehi dukkaṭaṃ.
```

<p rend="hangnum">§1131.</p>

```
Agaṇhantassa <pb ed="V" n="0.0093" /> ovādaṃ, apaccāharatopi taṃ;
```

```
Ṭhapetvā dukkaṭaṃ bālaṃ, gilānaṃ gamikaṃ siyā.
```

<p rend="hangnum">§1132.</p>

```
Adhamme pana kammasmiṃ, adhammanti ca saññino;
```

```
Vagge bhikkhunisaṅghasmiṃ, tikapācittiyaṃ siyā.
```

<p rend="hangnum">§1133.</p>

```
Tathā vematikassāpi, dhammakammanti saññino;
```

```
Nava pācittiyo vuttā, samaggepi ca tattakā.
```

<p rend="hangnum">§1134.</p>

```
Navakānaṃ vasā dvinnaṃ, aṭṭhārasa bhavanti tā;
```

```
Dukkaṭaṃ dhammakammepi, sattarasavidhaṃ siyā.
```

<p rend="hangnum">§1135.</p>

```
‘‘Osārehī’’ti vutto vā, pañhaṃ puṭṭho katheti vā;
```

```
Sikkhamānāya vā neva, doso ummattakādino.
```

<p rend="hangnum">§1136.</p>

```
Vācuggatāva kātabbā, paguṇā dvepi mātikā;
```

```
Suttantato ca cattāro, bhāṇavārā pakāsitā.
```

<p rend="hangnum">§1137.</p>

```
Eko parikathatthāya, kathāmaggo pakāsito;
```

```
Maṅgalāmaṅgalatthāya, tissoyevānumodanā.
```

<p rend="hangnum">§1138.</p>

```
Uposathādiatthāya, kammākammavinicchayo;
```

```
Kammaṭṭhānaṃ tathā ekaṃ, uttamatthassa pāpakaṃ.
```

<p rend="hangnum">§1139.</p>

```
Ettakaṃ uggahetvāna, pañcavasso bahussuto;
```

```
Muñcitvā nissayaṃ kāmaṃ, vasituṃ labhatissaro.
```

<p rend="hangnum">§1140.</p>

```
Vācuggatā vibhaṅgā dve, paguṇā byañjanādito;
```

```
Catūsvapi nikāyesu, eko vā potthakopi ca.
```

<p rend="hangnum">§1141.</p>

```
Kammākammañca vattāni, uggahetabbamettakaṃ;
```

```
Sabbantimaparicchedo, dasavasso sace pana.
```

<p rend="hangnum">§1142.</p>

```
Bahussuto <pb ed="M" n="0.0107" /> disāmokkho, yenakāmaṃgamo siyā;
```

```
Parisaṃ labhate kāmaṃ, upaṭṭhāpetumissaro.
```

<p rend="hangnum">§1143.</p>

```
Yassa sāṭṭhakathaṃ sabbaṃ, vācuggaṃ piṭakattayaṃ;
```

```
Soyaṃ bahussuto nāma, bhikkhunovādako siyā.
```

<p rend="hangnum">§1144.</p>

```
Assāsammatatādīni<pb ed="V" n="0.0094" />, tīṇi aṅgāni dīpaye;
```

```
Padasodhammatulyāva, samuṭṭhānādayo nayā.
```

Ovādakathā.

<p rend="hangnum">§1145.</p>

```
Pācitti garudhammehi, dhammenaññena vā pana;
```

```
Hotyatthaṅgate sūriye, ovadantassa bhikkhuniṃ.
```

<p rend="hangnum">§1146.</p>

```
Tikapācittiyaṃ vuttaṃ, sammatassāpi bhikkhuno;
```

```
Ekatoupasampannaṃ, ovadantassa dukkaṭaṃ.
```

<p rend="hangnum">§1147.</p>

```
Tathānatthaṅgate sūriye, gate atthanti saññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1148.</p>

```
Uddesādinayenassa, anāpatti pakāsitā;
```

```
Anantarasamā sesā, samuṭṭhānādayo nayā.
```

Atthaṅgatasūriyakathā.

<p rend="hangnum">§1149.</p>

```
Bhikkhuniṃ ovadantassa, gantvā bhikkhunupassayaṃ;
```

```
Garudhammehi aññatra, kālā pācittiyaṃ siyā.
```

<p rend="hangnum">§1150.</p>

```
Sace asammato hoti, hoti pācittiyadvayaṃ;
```

```
Atthaṅgate ca sūriye, sace vadati tīṇipi.
```

<p rend="hangnum">§1151.</p>

```
Aññena pana dhammena, vadato dukkaṭadvayaṃ;
```

```
Ekaṃ pācittiyaṃ hoti, bhikkhuno rattihetukaṃ.
```

<p rend="hangnum">§1152.</p>

```
Sammatassāpi bhikkhussa, hoti pācittiyadvayaṃ;
```

```
Garudhammanidānassa, sammatattā abhāvato.
```

<p rend="hangnum">§1153.</p>

```
Tassevaññena <pb ed="M" n="0.0108" /> dhammena, ovadantassa dukkaṭaṃ;
```

```
Sammatattā anāpatti, ekā pācitti rattiyaṃ.
```

<p rend="hangnum">§1154.</p>

```
Tikapācittiyaṃ vuttaṃ, dukkaṭaṃ itaradvaye;
```

```
Ekatoupasampannaṃ, ovadantassa dukkaṭaṃ.
```

<p rend="hangnum">§1155.</p>

```
Tathā aññena dhammena, gantvā bhikkhunupassayaṃ;
```

```
Samuṭṭhānādayo sabbe, kathinena samā matā.
```

Bhikkhunupassayakathā.

<p rend="hangnum">§1156.</p>

```
Cīvarādīnamatthāya<pb ed="V" n="0.0095" />, ovadantīti bhikkhuniṃ;
```

```
Vadato sammate bhikkhu, tassa pācittiyaṃ siyā.
```

<p rend="hangnum">§1157.</p>

```
Tikapācittiyaṃ vuttaṃ, tatheva tikadukkaṭaṃ;
```

```
Saṅghenāsammataṃ bhikkhuṃ, vadantassa ca dukkaṭaṃ.
```

<p rend="hangnum">§1158.</p>

```
Tathevānupasampannaṃ, sammataṃ vā asammataṃ;
```

```
Na doso āmisatthāya, ovadantassa bhāsato.
```

<p rend="hangnum">§1159.</p>

```
Tathā ummattakādīnaṃ, anāpatti pakāsitā;
```

```
Idañhi tisamuṭṭhānaṃ, vedanā dukkhavedanā.
```

Āmisakathā.

<p rend="hangnum">§1160.</p>

```
Sace bhikkhuniyā bhikkhu, dadeyya pana cīvaraṃ;
```

```
Aññātikāya pācitti, ṭhapetvā pārivattakaṃ.
```

<p rend="hangnum">§1161.</p>

```
Cīvarassa paṭiggāha-sikkhāpadasamo nayo;
```

```
Avaseso mato saddhiṃ, samuṭṭhānādinā pana.
```

<p rend="hangnum">§1162.</p>

```
Tattha bhikkhuniyā dinnaṃ, cīvaraṃ idha bhikkhunā;
```

```
Tattha nissaggiyaṃ suddha-pācitti idha sūcitā.
```

Cīvaradānakathā.

<p rend="hangnum">§1163.</p>

```
Cīvaraṃ <pb ed="M" n="0.0109" /> yo hi sibbeyya, sibbāpeyya parena vā;
```

```
Aññātikāya pācitti, hoti bhikkhuniyā pana.
```

<p rend="hangnum">§1164.</p>

```
Yaṃ vā nivāsituṃ sakkā, yaṃ vā pārupanūpagaṃ;
```

```
Cīvaranti adhippeto, idamettha mahesinā.
```

<p rend="hangnum">§1165.</p>

```
Sayaṃ sūciṃ pavesetvā, sibbantassa ca bhikkhuno;
```

```
Sūcinīharaṇe tassa, pācittiyamudīritaṃ.
```

<p rend="hangnum">§1166.</p>

```
Satakkhattumpi vijjhitvā, sakiṃ nīharato pana;
```

```
Ekaṃ pācittiyaṃ vuttaṃ, payogassa vasā bahū.
```

<p rend="hangnum">§1167.</p>

```
‘‘Sibbā’’ti pana āṇatto, avisesena bhikkhunā;
```

```
Niṭṭhāpeti sace sabbaṃ, ekaṃ pācittiyaṃ siyā.
```

<p rend="hangnum">§1168.</p>

```
‘‘Yamettha <pb ed="V" n="0.0096" /> cīvare kammaṃ, bhāro sabbaṃ tavā’’ti hi;
```

```
Āṇatto bhikkhunā sabbaṃ, niṭṭhāpeti sace pana.
```

<p rend="hangnum">§1169.</p>

```
Bhikkhussāṇāpakasseva, ekāyāṇattiyā pana;
```

```
Honti pācittiyāpatti, anekārāpathe pathe.
```

<p rend="hangnum">§1170.</p>

```
Punappunāṇāpentassa, anekāṇattiyaṃ pana;
```

```
Kā hi nāma kathā atthi? Tikapācittiyaṃ siyā.
```

<p rend="hangnum">§1171.</p>

```
Ñātikāya ca aññāti-saññissa vimatissa vā;
```

```
Ekatoupasampanna-cīvare dukkaṭaṃ siyā.
```

<p rend="hangnum">§1172.</p>

```
Ṭhapetvā cīvaraṃ aññaṃ, parikkhārañca sibbato;
```

```
Anāpatti viniddiṭṭhā, sikkhamānādikāyapi.
```

<p rend="hangnum">§1173.</p>

```
Sañcarittasamuṭṭhānaṃ, kriyaṃ paṇṇattivajjakaṃ;
```

```
Kāyakammaṃ vacīkammaṃ, ticittañca tivedanaṃ.
```

Cīvarasibbanakathā.

<p rend="hangnum">§1174.</p>

```
Bhikkhu <pb ed="M" n="0.0110" /> bhikkhuniyā saddhiṃ, saṃvidhāya panekato;
```

```
Paṭipajjeyya maggaṃ ce, aññatra samayā idha.
```

<p rend="hangnum">§1175.</p>

```
Gāmantarokkame vāpi, addhayojanatikkame;
```

```
Agāmake araññe vā, hoti āpatti bhikkhuno.
```

<p rend="hangnum">§1176.</p>

```
Etthākappiyabhūmaṭṭho, saṃvidhānaṃ karoti yo;
```

```
Saṃvidhānanimittaṃ tu, dukkaṭaṃ tassa dīpitaṃ.
```

<p rend="hangnum">§1177.</p>

```
Saṃvidhānaṃ karontassa, ṭhatvā kappiyabhūmiyaṃ;
```

```
Saṃvidhānanimittaṃ tu, na vadantassa dukkaṭaṃ.
```

<p rend="hangnum">§1178.</p>

```
Ubhayatthāpi pācitti, gacchantasseva bhikkhuno;
```

```
Anantarassa gāmassa, upacārokkame siyā.
```

<p rend="hangnum">§1179.</p>

```
Tatrāpi paṭhame pāde, dukkaṭaṃ samudīritaṃ;
```

```
Dutiye padavārasmiṃ, pācittiyamudīritaṃ.
```

<p rend="hangnum">§1180.</p>

```
Antarā saṃvidhānepi, bhikkhuno dukkaṭaṃ siyā;
```

```
Dvāramaggavisaṅkete, sati cāpatti vuccati.
```

<p rend="hangnum">§1181.</p>

```
Asaṃvidahite <pb ed="V" n="0.0097" /> kāle, vidahitoti saññino;
```

```
Bhikkhusseva vidhānasmiṃ, hoti āpatti dukkaṭaṃ.
```

<p rend="hangnum">§1182.</p>

```
Samaye vidahitvā vā, visaṅketena gacchato;
```

```
Āpadāsu anāpatti, tathā ummattakādino.
```

<p rend="hangnum">§1183.</p>

```
Idaṃ catusamuṭṭhānaṃ, kāyato kāyavācato;
```

```
Kāyacittā samuṭṭhāti, kāyavācādikattayā.
```

Saṃvidhānakathā.

<p rend="hangnum">§1184.</p>

```
Ekamujjavaniṃ nāvaṃ, tathā ojavanimpi vā;
```

```
Abhirūheyya pācitti, saddhiṃ bhikkhuniyā sace.
```

<p rend="hangnum">§1185.</p>

```
Sagāmatīrapassena<pb ed="M" n="0.0111" />, gāmantaravasena vā;
```

```
Agāmatīrapassena, gamane addhayojane.
```

<p rend="hangnum">§1186.</p>

```
Tathā yojanavitthiṇṇa-nadīmajjhena gacchato;
```

```
Addhayojanasaṅkhāya, honti pācittiyo pana.
```

<p rend="hangnum">§1187.</p>

```
Yathāsukhaṃ samuddasmiṃ, sabbaaṭṭhakathāsu hi;
```

```
Nadiyaṃyeva āpatti, na samudde vicāritā.
```

<p rend="hangnum">§1188.</p>

```
Titthasampādanatthāya, uddhaṃ vā nadiyā adho;
```

```
Sace haranti taṃyuttā, anāpatti pakāsitā.
```

<p rend="hangnum">§1189.</p>

```
Tathā saṃvidahitvā vā, tiriyaṃ taraṇāya vā;
```

```
Āpadāsu viseso hi, anantarasamo mato.
```

Nāvābhiruhanakathā.

<p rend="hangnum">§1190.</p>

```
Ñatvā bhikkhuniyā bhattaṃ, bhuñjato paripācitaṃ;
```

```
Hitvā gihisamārambhaṃ, hoti pācitti bhikkhuno.
```

<p rend="hangnum">§1191.</p>

```
Bhojanaṃ pañcadhā vuttaṃ, gahaṇe tassa dukkaṭaṃ;
```

```
Ajjhohāresu sabbesu, tassa pācittiyo siyuṃ.
```

<p rend="hangnum">§1192.</p>

```
Santakaṃ ñātakādīnaṃ, gihisampāditampi vā;
```

```
Vinā bhikkhuniyā doso, bhuñjato paripācitaṃ.
```

<p rend="hangnum">§1193.</p>

```
Paripācitasaññissa<pb ed="V" n="0.0098" />, bhikkhussāparipācite;
```

```
Ubhosu vimatissāpi, hoti sabbattha dukkaṭaṃ.
```

<p rend="hangnum">§1194.</p>

```
Ekatoupasampanna-paripācitabhojanaṃ;
```

```
Ajjhohāravaseneva, dukkaṭaṃ paribhuñjato.
```

<p rend="hangnum">§1195.</p>

```
Aññaṃ vā pana yaṃ kiñci, ṭhapetvā pañcabhojanaṃ;
```

```
Bhuñjantassa anāpatti, yāgukhajjaphalādikaṃ.
```

<p rend="hangnum">§1196.</p>

```
Samuṭṭhānādayo <pb ed="M" n="0.0112" /> tulyā, paṭhamantimavatthunā;
```

```
Idaṃ paṇṇattivajjaṃ tu, ticittañca tivedanaṃ.
```

Paripācitakathā.

<p rend="hangnum">§1197.</p>

```
Dutiyāniyateneva, dasamaṃ sadisaṃ mataṃ;
```

```
Idaṃ sikkhāpadaṃ sabbaṃ, samuṭṭhānanayādinā.
```

Rahonisajjakathā.

Bhikkhunivaggo tatiyo.

<p rend="hangnum">§1198.</p>

```
Eko āvasatho piṇḍo, agilānena bhikkhunā;
```

```
Bhuñjitabbo tato uddhaṃ, pācitti paribhuñjato.
```

<p rend="hangnum">§1199.</p>

```
Anodisseva paññatte, yāvadattheva bhikkhunā;
```

```
Bhuñjitabbaṃ sakiṃ tattha, tato uddhaṃ na vaṭṭati.
```

<p rend="hangnum">§1200.</p>

```
Dutiye divase tattha, gahaṇe dukkaṭaṃ mataṃ;
```

```
Ajjhohāresu sabbesu, tassa pācittiyo matā.
```

<p rend="hangnum">§1201.</p>

```
Kulenekena paññatte, saha nānākulehi vā;
```

```
Nānekaṭṭhānabhedesu, ekabhāgova vaṭṭati.
```

<p rend="hangnum">§1202.</p>

```
Nānāṭṭhānesu paññatto, yo ca, nānākulehi vā;
```

```
Bhuñjato pana sabbattha, na doso paṭipāṭiyā.
```

<p rend="hangnum">§1203.</p>

```
Paṭipāṭimasesena, khepetvā puna bhuñjato;
```

```
Ādito pana paṭṭhāya, na ca kappati bhikkhuno.
```

<p rend="hangnum">§1204.</p>

```
Anāpatti <pb ed="V" n="0.0099" /> gilānassa, āgacchantassa gacchato;
```

```
Odissapi ca paññatte, paritte bhuñjato sakiṃ.
```

<p rend="hangnum">§1205.</p>

```
Yāguādīni <pb ed="M" n="0.0113" /> niccampi, bhuñjituṃ pana vaṭṭati;
```

```
Sesameḷakalomena, samuṭṭhānādikaṃ samaṃ.
```

Āvasathakathā.

<p rend="hangnum">§1206.</p>

```
Aññatra samayā vuttā, pācitti gaṇabhojane;
```

```
Gaṇoti pana niddiṭṭhā, cattāro vā tatuttariṃ.
```

<p rend="hangnum">§1207.</p>

```
Yaṃ nimantanato vāpi, laddhaṃ viññattitopi vā;
```

```
Bhojanaṃ pana pañcannaṃ, hoti aññataraṃ idha.
```

<p rend="hangnum">§1208.</p>

```
Bhojanānampi pañcannaṃ, gahetvā nāmameva tu;
```

```
Nimanteti sace bhikkhū, cattāro bahukepi vā.
```

<p rend="hangnum">§1209.</p>

```
‘‘Odanaṃ bhojanaṃ bhattaṃ, sampaṭicchatha gaṇhatha’’;
```

```
Iti vevacaneheva, atha bhāsantarena vā.
```

<p rend="hangnum">§1210.</p>

```
Tato tassa ca te bhikkhū, sādiyitvā nimantanaṃ;
```

```
Ekato nānato vā ce, gantvā gaṇhanti ekato.
```

<p rend="hangnum">§1211.</p>

```
Sabbesaṃ hoti pācitti, gaṇabhojanakāraṇā;
```

```
Ekato gahaṇaṃ ettha, gaṇabhojanakāraṇaṃ.
```

<p rend="hangnum">§1212.</p>

```
Ekato nānato vāpi, gamanaṃ bhojanampi vā;
```

```
Kāraṇanti na taṃ viññū, bhaṇanti gaṇabhojane.
```

<p rend="hangnum">§1213.</p>

```
Sacepi odanādīnaṃ, gahetvā nāmameva vā;
```

```
Ekato nānato vāpi, viññāpetvā manussake.
```

<p rend="hangnum">§1214.</p>

```
Nānato vekato gantvā, sace gaṇhanti ekato;
```

```
Evampi pana hotīti, vaṇṇitaṃ gaṇabhojanaṃ.
```

<p rend="hangnum">§1215.</p>

```
Duvidhassāpi etassa, paṭiggahaṇakāraṇā;
```

```
Dukkaṭaṃ hoti pācitti, ajjhohāresu dīpitā.
```

<p rend="hangnum">§1216.</p>

```
Samayesu <pb ed="M" n="0.0114" /> anāpatti, sattasvapi pakāsitā;
```

```
Gahetvā ekato dvinnaṃ, tiṇṇaṃ vā bhuñjataṃ tathā.
```

<p rend="hangnum">§1217.</p>

```
Muninānupasampanna-cāripattānimantitā<pb ed="V" n="0.0100" />;
```

```
Catutthe ekato katvāpi, gaṇabhedo pakāsito.
```

<p rend="hangnum">§1218.</p>

```
Neva samayaladdhānaṃ, vasenapi hi sabbaso;
```

```
Gaṇabhedo panāpatti, veditabbā vibhāvinā.
```

<p rend="hangnum">§1219.</p>

```
Bhojanānañca pañcannaṃ, vasena gaṇabhojane;
```

```
Nattheva ca visaṅketaṃ, yāguādīsu taṃ siyā.
```

<p rend="hangnum">§1220.</p>

```
Gaṇabhojanasaññissa, bhikkhussāgaṇabhojane;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1221.</p>

```
Bhojanāni ca pañceva, ṭhapetvā yāguādisu;
```

```
Anāpattīti ñātabbā, niccabhattādikesupi.
```

<p rend="hangnum">§1222.</p>

```
Tathā ummattakādīnaṃ, samuṭṭhānādinā pana;
```

```
Idaṃ eḷakalomena, sadisanti pakāsitaṃ.
```

Gaṇabhojanakathā.

<p rend="hangnum">§1223.</p>

```
Bahūhi yo bhikkhu manussakehi;
```

```
Nimantito pañcahi bhojanehi;
```

```
Hitvā sace pubbanimantanāya;
```

```
Vikappanaṃ pañcasu yassa kassa.
```

<p rend="hangnum">§1224.</p>

```
Pacchā nimantitaṃ bhattaṃ, tathā uppaṭipāṭiyā;
```

```
Bhuñjato ekasitthampi, tassa pācittiyaṃ siyā.
```

<p rend="hangnum">§1225.</p>

```
Bhojanānaṃ tu pañcannaṃ, yena kena nimantito;
```

```
Taṃ ṭhapetvā sace aññaṃ, bhojanaṃ paribhuñjati.
```

<p rend="hangnum">§1226.</p>

```
Tesameva <pb ed="M" n="0.0115" /> ca pañcannaṃ, bhojanānaṃ mahesinā;
```

```
Etaṃ paramparaṃ nāma, bhojanaṃ paridīpitaṃ.
```

<p rend="hangnum">§1227.</p>

```
Yattha khīraṃ rasaṃ vāpi, ākiranti sace pana;
```

```
Yena ajjhotthaṭaṃ bhattaṃ, sabbamekarasaṃ siyā.
```

<p rend="hangnum">§1228.</p>

```
Koṭito pana paṭṭhāya, saṃsaṭṭhaṃ paribhuñjato;
```

```
Anāpattīti niddiṭṭhaṃ, **mahāpaccariyaṃ** pana.
```

<p rend="hangnum">§1229.</p>

```
Paramparanti <pb ed="V" n="0.0101" /> saññāya, aparamparabhojane;
```

```
Tattha vematikassāpi, dukkaṭaṃ paribhuñjato.
```

<p rend="hangnum">§1230.</p>

```
Sakalenapi gāmena, pūgena nigamena vā;
```

```
Nimantitassa vā nicca-bhatte doso na vijjati.
```

<p rend="hangnum">§1231.</p>

```
Samuṭṭhānādayo sabbe, kathinenādinā samā;
```

```
Kriyākriyamidaṃ vuttaṃ, bhojanañcāvikappanaṃ.
```

Paramparabhojanakathā.

<p rend="hangnum">§1232.</p>

```
Pūvā paheṇakatthāya, paṭiyattā sace pana;
```

```
Pātheyyatthāya manthā vā, ye hi tattha ca bhikkhunā.
```

<p rend="hangnum">§1233.</p>

```
Dvattipattā gahetabbā, pūrā pūvehi sattuhi;
```

```
Tato ce uttariṃ tassa, hoti pācitti gaṇhato.
```

<p rend="hangnum">§1234.</p>

```
Gahetvā nikkhamantena, ‘‘dvattipattā mayā idha;
```

```
Gahitā pana pūvā’’ti, bhikkhuṃ disvā vade budho.
```

<p rend="hangnum">§1235.</p>

```
‘‘Mā kho tvaṃ paṭigaṇhā’’ti, avadantassa dukkaṭaṃ;
```

```
Gaṇhatopi ca taṃ sutvā, hoti āpatti dukkaṭaṃ.
```

<p rend="hangnum">§1236.</p>

```
Ūnakadvattipattesu, atirekoti saññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1237.</p>

```
Yena <pb ed="M" n="0.0116" /> tattha tayo laddhā, pattapūrā tato pana;
```

```
Dve saṅghassa padātabbā, dve ce eko, na ekato.
```

<p rend="hangnum">§1238.</p>

```
Apaheṇakapātheyyaṃ, avasesampi vā tato;
```

```
Santakaṃ ñātakādīnaṃ, dentānampi tadūnakaṃ.
```

<p rend="hangnum">§1239.</p>

```
Gaṇhatopi anāpatti, tathā ummattakādino;
```

```
Samuṭṭhānādayo sabbe, sañcarittasamā matā.
```

Kāṇamātukathā.

<p rend="hangnum">§1240.</p>

```
Aññena pana pañcannaṃ, bhojanānaṃ pavārito;
```

```
Pācittinatirittaṃ ce, puna bhuñjati bhojanaṃ.
```

<p rend="hangnum">§1241.</p>

```
Asanaṃ <pb ed="V" n="0.0102" /> bhojanañceva, hatthapāsābhihāratā;
```

```
Kāyavācāpaṭikkhepo, pañcaṅgehi pavāraṇā.
```

<p rend="hangnum">§1242.</p>

```
Odano sattu kummāso, maccho maṃsanti sabbaso;
```

```
Nippapañcena niddiṭṭhaṃ, bhojanaṃ pañcadhā mataṃ.
```

<p rend="hangnum">§1243.</p>

```
**Odano** tattha sattannaṃ, dhaññānaṃ odano mato;
```

```
Bhajjitānaṃ tu dhaññānaṃ, cuṇṇaṃ **‘‘sattū’’**ti vuccati.
```

<p rend="hangnum">§1244.</p>

```
**Kummāso** yavakummāso, **maccho** vuccati odako;
```

```
**Maṃsa**mpi kappiyamaṃsaṃ, ayamettha vinicchayo.
```

<p rend="hangnum">§1245.</p>

```
Sāli vīhi yavo kaṅgu, varako godhumo tathā;
```

```
Kudrūsakoti sattete, dhaññā dhaññena desitā.
```

<p rend="hangnum">§1246.</p>

```
Sāmākāditiṇaṃ sabbaṃ, kudrūseneva dīpitaṃ;
```

```
Nīvāro sāliyaṃ vutto, varake varakacorako.
```

<p rend="hangnum">§1247.</p>

```
Sattannaṃ pana dhaññānaṃ, odano yāgu vā pana;
```

```
Aṅgasampattiyā yuttā, sañjaneti pavāraṇaṃ.
```

<p rend="hangnum">§1248.</p>

```
Hatthena <pb ed="M" n="0.0117" /> gahitokāse, odhiṃ dasseti yā pana;
```

```
Yāgusā idha sabbāpi, odanoti pavuccati.
```

<p rend="hangnum">§1249.</p>

```
Abbhuṇhā pana yā yāgu, uddhanoropitā tanu;
```

```
Sace odhiṃ na dasseti, na janeti pavāraṇaṃ.
```

<p rend="hangnum">§1250.</p>

```
Puna sā sītalībhūtā, ghanabhāvaṃ gatā sace;
```

```
Odhiṃ dasseti so pubbe, tanubhāvo na rakkhati.
```

<p rend="hangnum">§1251.</p>

```
Takkadhaññarasādīni, āropetvā bahūnipi;
```

```
Phalapaṇṇakaḷīrāni, pakkhipitvāna tattha ca.
```

<p rend="hangnum">§1252.</p>

```
Taṇḍule muṭṭhimattepi, pakkhipitvā pacanti ce;
```

```
Odhiṃ pana ca dasseti, sañjaneti pavāraṇaṃ.
```

<p rend="hangnum">§1253.</p>

```
Rase dhaññarase khīre, vākiritvāna odanaṃ;
```

```
‘‘Yāguṃ gaṇhatha, yāgu’’nti, vatvā denti sace pana.
```

<p rend="hangnum">§1254.</p>

```
Kiñcāpi tanukā hoti, sañjaneti pavāraṇaṃ;
```

```
Taṃ pacitvā sace denti, yāgusaṅgahitā pana.
```

<p rend="hangnum">§1255.</p>

```
Chupanti <pb ed="V" n="0.0103" /> macchamaṃsaṃ vā, tanukāyapi yāguyā;
```

```
Sace sāsapamattampi, paññāyati pavāraṇaṃ.
```

<p rend="hangnum">§1256.</p>

```
Macchamaṃsaraso suddho, saṃsatto rasayāgu vā;
```

```
Na cākappiyamaṃsaṃ vā, sañjaneti pavāraṇaṃ.
```

<p rend="hangnum">§1257.</p>

```
Ṭhapetvā vuttadhaññānaṃ, odanaṃ pana sabbaso;
```

```
Veḷutaṇḍulakādīnaṃ, na pavāreti odano.
```

<p rend="hangnum">§1258.</p>

```
Puthukā vā tato tāhi, katabhattampi sattupi;
```

```
Suddhā na pana pūvā vā, pavārenti kadācipi.
```

<p rend="hangnum">§1259.</p>

```
Kharapākena bhaṭṭhānaṃ, vīhīnaṃ taṇḍule pana;
```

```
Koṭṭetvā denti taṃ cuṇṇaṃ, sattusaṅgahitaṃ mataṃ.
```

<p rend="hangnum">§1260.</p>

```
Bhajjitānaṃ <pb ed="M" n="0.0118" /> tu vīhīnaṃ, na pavārenti taṇḍulā;
```

```
Tesaṃ pana ca yaṃ cuṇṇaṃ, taṃ janeti pavāraṇaṃ.
```

<p rend="hangnum">§1261.</p>

```
Kharapākena bhaṭṭhānaṃ, vīhīnaṃ kuṇḍakampi ca;
```

```
Sattunaṃ modako vāpi, sañjaneti pavāraṇaṃ.
```

<p rend="hangnum">§1262.</p>

```
Samapākena bhaṭṭhānaṃ, sukkhānaṃ ātapena ca;
```

```
Kuṇḍakaṃ pana vīhīnaṃ, na janeti pavāraṇaṃ.
```

<p rend="hangnum">§1263.</p>

```
Lājā vā pana teheva, katabhattampi sattu vā;
```

```
Khajjakaṃ pana suddhaṃ vā, na janeti pavāraṇaṃ.
```

<p rend="hangnum">§1264.</p>

```
Pūritaṃ macchamaṃsehi, taṃ janeti pavāraṇaṃ;
```

```
Yaṃ kiñci bhajjitaṃ piṭṭhaṃ, na pavāreti suddhakaṃ.
```

<p rend="hangnum">§1265.</p>

```
Yavehi katakummāso, pavāreti, na cāparo;
```

```
Macchamaṃsesu vattabbaṃ, pākaṭattā na vijjati.
```

<p rend="hangnum">§1266.</p>

```
Khādanto kappiyaṃ maṃsaṃ, nisedheti akappiyaṃ;
```

```
Na so tena pavāreti, avatthuttāti dīpitaṃ.
```

<p rend="hangnum">§1267.</p>

```
Tathevākappiyaṃ maṃsaṃ, khādanto kappiyaṃ sace;
```

```
Nisedheti pavāreti, vatthukattāti vaṇṇitaṃ.
```

<p rend="hangnum">§1268.</p>

```
Maṃsaṃ pana ca khādanto, kappiyaṃ vā akappiyaṃ;
```

```
Pavāreti nisedheti, kiñci kappiyabhojanaṃ.
```

<p rend="hangnum">§1269.</p>

```
Sace <pb ed="V" n="0.0104" /> akappiyaṃ maṃsaṃ, khādantova akappiyaṃ;
```

```
Nisedhaṃ na pavāreti, tathā aññaṃ akappiyaṃ.
```

<p rend="hangnum">§1270.</p>

```
Sace ajjhohaṭaṃ hoti, sitthamekampi bhikkhunā;
```

```
Patte hatthe mukhe vāpi, bhojanaṃ pana vijjati.
```

<p rend="hangnum">§1271.</p>

```
Pavāraṇapahonaṃ ce, paṭikkhipati bhojanaṃ;
```

```
Pavāreti sace natthi, na pavāreti katthaci.
```

<p rend="hangnum">§1272.</p>

```
Gilitvā ca mukhe bhattaṃ, sesamādāya gacchati;
```

```
Antarā ca nisedhento, na pavāreti bhojanaṃ.
```

<p rend="hangnum">§1273.</p>

```
Mukhe <pb ed="M" n="0.0119" /> ca bhattaṃ gilitañca hatthe;
```

```
Bhattaṃ tu aññassa ca dātukāmo;
```

```
Patte ca bhattaṃ puna dātukāmo;
```

```
Paṭikkhipanto na pavārito so.
```

<p rend="hangnum">§1274.</p>

```
Asanassa upacchedā, na pavāreti soti hi;
```

```
Kathayanti mahāpaññā, kāraṇākāraṇaññuno.
```

<p rend="hangnum">§1275.</p>

```
Gaṇhato pacchimaṃ aṅgaṃ, dadato purimaṃ pana;
```

```
Ubhinnaṃ aḍḍhateyyaṃ ce, vinā hatthaṃ pasāritaṃ.
```

<p rend="hangnum">§1276.</p>

```
Tasmiṃ abhihaṭaṃ ṭhāne, pavāraṇapahonakaṃ;
```

```
Tādisaṃ bhuñjamānova, nisedheti pavārito.
```

<p rend="hangnum">§1277.</p>

```
Hatthe ādhārake vāpi, pattaṃ ūrūsu vā ṭhitaṃ;
```

```
Āharitvā sace bhikkhu, ‘‘bhattaṃ gaṇhā’’ti bhāsati.
```

<p rend="hangnum">§1278.</p>

```
Anantare nisinnova, taṃ paṭikkhipato pana;
```

```
Abhihārassa cābhāvā, natthi tassa pavāraṇā.
```

<p rend="hangnum">§1279.</p>

```
Bhattapacchiṃ paṇāmetvā, ṭhapetvā purato ‘‘idaṃ;
```

```
Gaṇhāhī’’ti ca vuttepi, ayameva vinicchayo.
```

<p rend="hangnum">§1280.</p>

```
Anantarassa bhikkhussa, dīyamāne panetaro;
```

```
Pidahanto sakaṃ pattaṃ, hatthehi na pavārito.
```

<p rend="hangnum">§1281.</p>

```
Kāyenābhihaṭaṃ bhattaṃ, paṭikkhipati yo pana;
```

```
Kāyena vāpi vācāya, hoti kassa pavāraṇā.
```

<p rend="hangnum">§1282.</p>

```
Eko <pb ed="V" n="0.0105" /> abhihaṭe bhatte, pavāraṇabhayā pana;
```

```
‘‘Ākirākira koṭṭetvā, koṭṭetvā pūrayā’’ti ca.
```

<p rend="hangnum">§1283.</p>

```
Sace vadati tassāpi, na panatthi pavāraṇā;
```

```
Iccevāha mahāthero, **mahāpaduma**nāmako.
```

<p rend="hangnum">§1284.</p>

```
Samaṃsañhi <pb ed="M" n="0.0120" /> rasaṃ netvā, gaṇhathāti rasaṃ vade;
```

```
Taṃ sutvā ca nisedhento, neva hoti pavārito.
```

<p rend="hangnum">§1285.</p>

```
‘‘Gaṇha maccharasaṃ sāraṃ, gaṇha maṃsarasa’’nti vā;
```

```
‘‘Idaṃ gaṇhā’’ti vā vutte, paṭikkhepe pavāraṇā.
```

<p rend="hangnum">§1286.</p>

```
Sace maṃsaṃ visuṃ katvā, ‘‘gaṇha maṃsarasa’’nti vā;
```

```
Vadeyyatthi ca maṃsaṃ ce, paṭikkhepe pavāraṇā.
```

<p rend="hangnum">§1287.</p>

```
Odanena ca pucchantaṃ, ‘‘muhuttaṃ āgamehi’’ti;
```

```
Gahaṇatthaṃ ṭhapentassa, neva tassa pavāraṇā.
```

<p rend="hangnum">§1288.</p>

```
Kaḷīrapanasādīhi, missakaṃ macchamaṃsakaṃ;
```

```
‘‘Kaḷīrasūpakaṃ gaṇha, panasabyañjana’’nti vā.
```

<p rend="hangnum">§1289.</p>

```
Vadanti ce paṭikkhepe, neva hoti pavāraṇā;
```

```
Apavāraṇahetūnaṃ, nāmena pana vuttato.
```

<p rend="hangnum">§1290.</p>

```
‘‘Macchasūpa’’nti vā vutte, ‘‘maṃsasūpa’’nti vā pana;
```

```
‘‘Idaṃ gaṇhā’’ti vā vutte, hotiyeva pavāraṇā.
```

<p rend="hangnum">§1291.</p>

```
Eseva ca nayo vutto, ñeyyo maṃsakarambake;
```

```
Sabbesu macchamaṃsehi, missakesu ayaṃ nayo.
```

<p rend="hangnum">§1292.</p>

```
Bhattasammissitaṃ yāguṃ, āharitvā sace pana;
```

```
‘‘Yāguṃ gaṇhā’’ti vuttasmiṃ, na pavāreti vārayaṃ.
```

<p rend="hangnum">§1293.</p>

```
‘‘Bhattaṃ gaṇhā’’ti vutte tu, pavāreti paṭikkhipaṃ;
```

```
Yena vāpucchito tassa, atthitāyāti kāraṇaṃ.
```

<p rend="hangnum">§1294.</p>

```
‘‘Yāgumissakaṃ gaṇhā’’ti, vutte tattha ca yāgu ce;
```

```
Samā bahutarā vā sā, na pavāreti so kira.
```

<p rend="hangnum">§1295.</p>

```
Mandā yāgu, bahuṃ bhattaṃ, sace hoti pavāraṇā;
```

```
Idaṃ sabbattha niddiṭṭhaṃ, kāraṇaṃ pana duddasaṃ.
```

<p rend="hangnum">§1296.</p>

```
Rasaṃ <pb ed="V" n="0.0106" /> bahurase bhatte, khīraṃ vā bahukhīrake;
```

```
Gaṇhathāti visuṃ katvā, deti natthi pavāraṇā.
```

<p rend="hangnum">§1297.</p>

```
Gacchanteneva <pb ed="M" n="0.0121" /> bhottabbaṃ, gacchanto ce pavārito;
```

```
Bhuñjitabbaṃ ṭhiteneva, ṭhatvā yadi pavārito.
```

<p rend="hangnum">§1298.</p>

```
Udakaṃ vāpi patvā so, sace tiṭṭhati kaddamaṃ;
```

```
Atirittaṃ tu kāretvā, bhuñjitabbaṃ tato puna.
```

<p rend="hangnum">§1299.</p>

```
Pīṭhake yo nisīditvā, pavāreti sace pana;
```

```
Āsanaṃ avicāletvā, bhuñjitabbaṃ yathāsukhaṃ.
```

<p rend="hangnum">§1300.</p>

```
Sace mañce nisīditvā, pavāreti tato pana;
```

```
Ito saṃsarituṃ etto, īsakampi na labbhati.
```

<p rend="hangnum">§1301.</p>

```
Tena mañcena naṃ saddhiṃ, vaṭṭataññatra nenti ce;
```

```
Evaṃ sabbattha ñātabbaṃ, viññunā vinayaññunā.
```

<p rend="hangnum">§1302.</p>

```
Nipajjitvāva bhottabbaṃ, nipanno ce pavārito;
```

```
Vāretukkuṭiko hutvā, bhuñjitabbaṃ tatheva ca.
```

<p rend="hangnum">§1303.</p>

```
Athālametaṃ sabbanti, vattabbaṃ tena bhikkhunā;
```

```
Atirittaṃ karontena, onametvāna bhājanaṃ.
```

<p rend="hangnum">§1304.</p>

```
Kappiyaṃ pana kātabbaṃ, na patteyeva kevalaṃ;
```

```
Pacchiyaṃ yadi vā kuṇḍe, kātuṃ vaṭṭati bhājane.
```

<p rend="hangnum">§1305.</p>

```
Pavāritānaṃ apavāritānaṃ;
```

```
Aññesametaṃ pana vaṭṭateva;
```

```
Yenātirittaṃ tu kataṃ ṭhapetvā;
```

```
Tameva cekaṃ paribhuñjitabbaṃ.
```

<p rend="hangnum">§1306.</p>

```
Kappiyaṃ pana kāretvā, bhuñjantasseva bhikkhuno;
```

```
Byañjanaṃ vāpi yaṃ kiñci, patte tassākiranti ce.
```

<p rend="hangnum">§1307.</p>

```
Atirittaṃ tu kāretvā, bhuñjitabbaṃ tathā puna;
```

```
Yena taṃ akataṃ yaṃ vā, kātabbaṃ tena taṃ visuṃ.
```

<p rend="hangnum">§1308.</p>

```
Kataṃ <pb ed="M" n="0.0122" /> akappiyādīhi, atirittaṃ tu sattahi;
```

```
Na gilānātirittañca, taṃ hotinatirittakaṃ.
```

<p rend="hangnum">§1309.</p>

```
Yopi <pb ed="V" n="0.0107" /> pātova ekampi, sitthaṃ bhutvā nisīdati;
```

```
Upakaṭṭhūpanītampi, kātuṃ labhati kappiyaṃ.
```

<p rend="hangnum">§1310.</p>

```
Āhāratthāya yāmādi-kālikaṃ paṭigaṇhato;
```

```
Anāmisaṃ tamevassa, dukkaṭaṃ paribhuñjato.
```

<p rend="hangnum">§1311.</p>

```
Tathā anatirittanti, saññino atirittake;
```

```
Tattha vematikassāpi, dukkaṭaṃ paridīpitaṃ.
```

<p rend="hangnum">§1312.</p>

```
Anāpattātirittaṃ tu, kārāpetvāna bhuñjato;
```

```
Gilānassātirittaṃ vā, tathā ummattakādino.
```

<p rend="hangnum">§1313.</p>

```
Samuṭṭhānādayo sabbe, kathinena samā matā;
```

```
Kappiyākaraṇañceva, bhojanañca kriyākriyaṃ.
```

Paṭhamapavāraṇakathā.

<p rend="hangnum">§1314.</p>

```
Yo panānatirittena, pavāreyya pavāritaṃ;
```

```
Jānaṃ āsādanāpekkho, bhutte pācitti tassa tu.
```

<p rend="hangnum">§1315.</p>

```
Dukkaṭaṃ abhihāre ca, gahaṇe itarassa hi;
```

```
Ajjhohārapayogesu, sabbesupi ca dukkaṭaṃ.
```

<p rend="hangnum">§1316.</p>

```
Bhojanassāvasānasmiṃ, pācitti paridīpitā;
```

```
Abhihārakabhikkhussa, sabbaṃ tasseva dassitaṃ.
```

<p rend="hangnum">§1317.</p>

```
Pavāritoti saññissa, bhikkhusmiṃ apavārite;
```

```
Vimatissubhayatthāpi, dukkaṭaṃ paridīpitaṃ.
```

<p rend="hangnum">§1318.</p>

```
Anāpattātirittaṃ vā, kārāpetvāva deti ce;
```

```
Gilānassāvasesaṃ vā, aññassatthāya deti vā.
```

<p rend="hangnum">§1319.</p>

```
Sesaṃ <pb ed="M" n="0.0123" /> sabbamasesena, anantarasamaṃ mataṃ;
```

```
Omasavādatulyāva, samuṭṭhānādayo nayā.
```

Dutiyapavāraṇakathā.

<p rend="hangnum">§1320.</p>

```
Khādanīyaṃ vā bhojanīyaṃ vā;
```

```
Kiñci vikāle yo pana bhikkhu;
```

```
Khādati <pb ed="V" n="0.0108" /> bhuñjati vāpi ca taṃ;
```

```
So jinavuttaṃ dosamupeti.
```

<p rend="hangnum">§1321.</p>

```
Yamāmisagatañcettha, vanamūlaphalādikaṃ;
```

```
Kālikesvasammohatthaṃ, veditabbamidaṃ pana.
```

<p rend="hangnum">§1322.</p>

```
Mūlaṃ kandaṃ muḷālañca, matthakaṃ khandhakaṃ tacaṃ;
```

```
Pattaṃ pupphaṃ phalaṃ aṭṭhi, piṭṭhaṃ niyyāsameva ca.
```

<p rend="hangnum">§1323.</p>

```
Mūlakhādanīyādīnaṃ, mukhamattanidassanaṃ;
```

```
Bhikkhūnaṃ pāṭavatthāya, nāmatthesu nibodhatha.
```

<p rend="hangnum">§1324.</p>

```
Mūlakaṃ khārakañceva, vatthulaṃ taṇḍuleyyakaṃ;
```

```
Tambakaṃ jajjharikañca, caccu vajakalīpi ca.
```

<p rend="hangnum">§1325.</p>

```
**Mūlāni** evamādīnaṃ, sākānaṃ āmise pana;
```

```
Saṅgahaṃ idha gacchanti, āhāratthaṃ pharanti hi.
```

<p rend="hangnum">§1326.</p>

```
Chaḍḍenti jaraṭṭhaṃ chetvā, yaṃ taṃ vajakalissa tu;
```

```
Taṃ yāvajīvikaṃ vuttaṃ, sesānaṃ yāvakālikaṃ.
```

<p rend="hangnum">§1327.</p>

```
Haliddi siṅgiverañca, vacattaṃ ativisaṃ vacaṃ;
```

```
Usīraṃ bhaddamuttañca, tathā kaṭukarohiṇī.
```

<p rend="hangnum">§1328.</p>

```
Iccevamādikaṃ aññaṃ, pañcamūlādikaṃ bahu;
```

```
Nānappakārakaṃ mūlaṃ, viññeyyaṃ yāvajīvikaṃ.
```

<p rend="hangnum">§1329.</p>

```
Masālupiṇḍalādīnaṃ<pb ed="M" n="0.0124" />, vallīnaṃ āluvassa ca;
```

```
**Kando** uppalajātīnaṃ, tathā padumajātiyā.
```

<p rend="hangnum">§1330.</p>

```
Kadalīsiggutālānaṃ, māluvassa ca veḷuyā;
```

```
Satāvari kaserūnaṃ, kando ambāṭakassa ca.
```

<p rend="hangnum">§1331.</p>

```
Iccevamādayo kandā;
```

```
Dassitā yāvakālikā;
```

```
Dhoto so āmise vutto;
```

```
Kando yo khīravalliyā.
```

<p rend="hangnum">§1332.</p>

```
Adhoto lasuṇañceva, khīrakākoliādayo;
```

```
Kandā vākyapathātītā, viññeyyā yāvajīvikā.
```

<p rend="hangnum">§1333.</p>

```
Puṇḍarīkamuḷālañca<pb ed="V" n="0.0109" />, muḷālaṃ padumassa ca;
```

```
Evamādimanekampi, **muḷālaṃ** yāvakālikaṃ.
```

<p rend="hangnum">§1334.</p>

```
Tālahintālakuntāla-nāḷikerādisambhavaṃ;
```

```
Haliddisiṅgiverānaṃ, muḷālaṃ yāvajīvikaṃ.
```

<p rend="hangnum">§1335.</p>

```
Tālahintālakuntāla-kaḷīro ketakassa ca;
```

```
Kadalīnāḷikerānaṃ, **matthakaṃ** mūlakassa ca.
```

<p rend="hangnum">§1336.</p>

```
Khajjurerakavettānaṃ, ucchuveḷunaḷādinaṃ;
```

```
Sattannaṃ pana dhaññānaṃ, kaḷīro sāsapassa ca.
```

<p rend="hangnum">§1337.</p>

```
Iccevamādayoneke, matthakā yāvakālikā;
```

```
Aññe haliddiādīnaṃ, matthakā yāvajīvikā.
```

<p rend="hangnum">§1338.</p>

```
Tālakuntālakādīnaṃ, chinditvā pātito pana;
```

```
Gato jaraṭṭhabundo so, saṅgahaṃ yāvajīvike.
```

<p rend="hangnum">§1339.</p>

```
**Khandha**khādanīyaṃ nāma, ucchukhandho pakāsito;
```

```
Sālakalyāṇiyā khandho, tathā pathaviyaṃ gato.
```

<p rend="hangnum">§1340.</p>

```
Evamuppalajātīnaṃ, daṇḍako yāvakāliko;
```

```
Paṇṇadaṇḍuppalādīnaṃ, sabbo padumajātiyā.
```

<p rend="hangnum">§1341.</p>

```
Yāvajīvikasaṅkhātā<pb ed="M" n="0.0125" />, karamaddādidaṇḍakā;
```

```
**Tacesu**cchutacoveko, saraso yāvakāliko.
```

<p rend="hangnum">§1342.</p>

```
Mūlakaṃ khārako caccu, tambako taṇḍuleyyako;
```

```
Vatthulo cīnamuggo ca, ummā vajakalī tathā.
```

<p rend="hangnum">§1343.</p>

```
Jajjharī kāsamaddo ca, sellu siggu ca nāḷikā;
```

```
Varuṇo aggimantho ca, jīvantī sunisannako.
```

<p rend="hangnum">§1344.</p>

```
Rājamāso ca māso ca, nipphāvo migapupphikā;
```

```
Vaṇṭako bhūmiloṇīti, evamādimanekakaṃ.
```

<p rend="hangnum">§1345.</p>

```
**Patta**khādanīyaṃ nāma, kathitaṃ yāvakālikaṃ;
```

```
Itarā ca mahāloṇi, dīpitā yāvajīvikā.
```

<p rend="hangnum">§1346.</p>

```
Yāvakālikamicceva, kathitaṃ ambapallavaṃ;
```

```
Nimbassa kuṭajassāpi, paṇṇaṃ sulasiyāpi ca.
```

<p rend="hangnum">§1347.</p>

```
Kappāsikapaṭolānaṃ<pb ed="V" n="0.0110" />, tesaṃ pupphaphalāni ca;
```

```
Phaṇijjakajjukānañca, paṇṇaṃ taṃ yāvajīvikaṃ.
```

<p rend="hangnum">§1348.</p>

```
Aṭṭhannaṃ mūlakādīnaṃ, **pupphaṃ** nipphāvakassa ca;
```

```
Tathā pupphaṃ karīrassa, pupphaṃ varuṇakassa ca.
```

<p rend="hangnum">§1349.</p>

```
Pupphaṃ kaserukassāpi, jīvantī siggupupphakaṃ;
```

```
Padumuppalajātīnaṃ, pupphānaṃ kaṇṇikāpi ca.
```

<p rend="hangnum">§1350.</p>

```
Nāḷikerassa tālassa, taruṇaṃ ketakassa ca;
```

```
Iccevamādikaṃ puppha-manekaṃ yāvakālikaṃ.
```

<p rend="hangnum">§1351.</p>

```
Yāvakālikapupphāni, ṭhapetvā pana sesakaṃ;
```

```
Yāvajīvikapupphanti, dīpaye sabbameva ca.
```

<p rend="hangnum">§1352.</p>

```
Tilakamakulasālamallikānaṃ<pb ed="M" n="0.0126" />;
```

```
Kakudhakapitthakakundakaḷīnaṃ;
```

```
Kuravakakaravīrapāṭalīnaṃ;
```

```
Kusumamidaṃ pana yāvajīvikaṃ.
```

<p rend="hangnum">§1353.</p>

```
Ambambāṭakajambūnaṃ, **phala**ñca panasassa ca;
```

```
Mātuluṅgakapitthānaṃ, phalaṃ tintiṇikassa ca.
```

<p rend="hangnum">§1354.</p>

```
Tālassa nāḷikerassa, phalaṃ khajjūriyāpi ca;
```

```
Labujassa ca cocassa, mocassa madhukassa ca.
```

<p rend="hangnum">§1355.</p>

```
Badarassa karamaddassa, phalaṃ vātiṅgaṇassa ca;
```

```
Kumbhaṇḍatipusānañca, phalaṃ eḷālukassa ca.
```

<p rend="hangnum">§1356.</p>

```
Rājāyatanaphalaṃ pussa-phalaṃ timbarukassa ca;
```

```
Evamādimanekampi, phalaṃ taṃ yāvakālikaṃ.
```

<p rend="hangnum">§1357.</p>

```
Tiphalaṃ pipphalī jāti-phalañca kaṭukapphalaṃ;
```

```
Goṭṭhaphalaṃ bilaṅgañca, takkolamaricāni ca.
```

<p rend="hangnum">§1358.</p>

```
Evamādīni vuttāni, avuttāni ca pāḷiyaṃ;
```

```
Phalāni pana gacchanti, yāvajīvikasaṅgahaṃ.
```

<p rend="hangnum">§1359.</p>

```
Panasambāṭakaṭṭhīni, sālaṭṭhi labujaṭṭhi ca;
```

```
Ciñcābimbaphalaṭṭhīni, pokkharaṭṭhi ca sabbaso.
```

<p rend="hangnum">§1360.</p>

```
Khajjūriketakādīnaṃ<pb ed="V" n="0.0111" />, tathā tālaphalaṭṭhi ca;
```

```
Evamādīni gacchanti, yāvakālikasaṅgahaṃ.
```

<p rend="hangnum">§1361.</p>

```
Punnāgamadhukaṭṭhīni, sellaṭṭhi tiphalaṭṭhi ca;
```

```
Evamādīni **aṭṭhīni,** niddiṭṭhāni anāmise.
```

<p rend="hangnum">§1362.</p>

```
Sattannaṃ pana dhaññānaṃ, aparaṇṇānameva ca;
```

```
**Piṭṭhaṃ** panasasālānaṃ, labujambāṭakassa ca.
```

<p rend="hangnum">§1363.</p>

```
Tālapiṭṭhaṃ <pb ed="M" n="0.0127" /> tathā dhotaṃ, piṭṭhaṃ yaṃ khīravalliyā;
```

```
Evamādimanekampi, kathitaṃ yāvakālikaṃ.
```

<p rend="hangnum">§1364.</p>

```
Adhotaṃ tālapiṭṭhañca, piṭṭhaṃ yaṃ khīravalliyā;
```

```
Assagandhādipiṭṭhañca, hoti taṃ yāvajīvikaṃ.
```

<p rend="hangnum">§1365.</p>

```
**Niyyāso** ucchunibbatto, eko sattāhakāliko;
```

```
Avaseso ca hiṅgādi, niyyāso yāvajīviko.
```

<p rend="hangnum">§1366.</p>

```
Mūlādīsu mayā kiñci, mukhamattaṃ nidassitaṃ;
```

```
Etassevānusārena, seso ñeyyo vibhāvinā.
```

<p rend="hangnum">§1367.</p>

```
‘‘Bhuñjissāmi vikāle’’ti, āmisaṃ paṭigaṇhato;
```

```
Kāle vikālasaññissa, kāle vematikassa ca.
```

<p rend="hangnum">§1368.</p>

```
Dukkaṭaṃ, kālasaññissa, anāpatti pakāsitā;
```

```
Idaṃ eḷakalomena, samuṭṭhānādinā samaṃ.
```

Vikālabhojanakathā.

<p rend="hangnum">§1369.</p>

```
Bhojanaṃ sannidhiṃ katvā, khādanaṃ vāpi yo pana;
```

```
Bhuñjeyya vāpi khādeyya, tassa pācittiyaṃ siyā.
```

<p rend="hangnum">§1370.</p>

```
Bhikkhu yaṃ sāmaṇerānaṃ, pariccajatyanālayo;
```

```
Nidahitvā sace tassa, denti taṃ puna vaṭṭati.
```

<p rend="hangnum">§1371.</p>

```
Sayaṃ paṭiggahetvāna, apariccattameva yaṃ;
```

```
Dutiye divase tassa, nihitaṃ taṃ na vaṭṭati.
```

<p rend="hangnum">§1372.</p>

```
Tato ajjhoharantassa, ekasitthampi bhikkhuno;
```

```
Pācitti kathitā suddhā, suddhacittena tādinā.
```

<p rend="hangnum">§1373.</p>

```
Akappiyesu <pb ed="V" n="0.0112" /> maṃsesu, manussasseva maṃsake;
```

```
Thullaccayena pācitti, dukkaṭena sahetare.
```

<p rend="hangnum">§1374.</p>

```
Yāmakālikasaṅkhātaṃ<pb ed="M" n="0.0128" />, pācitti paribhuñjato;
```

```
Dukkaṭāpattiyā saddhiṃ, āhāratthāya bhuñjato.
```

<p rend="hangnum">§1375.</p>

```
Sace pavārito hutvā, annaṃ anatirittakaṃ;
```

```
Bhuñjato pakataṃ tassa, hoti pācittiyadvayaṃ.
```

<p rend="hangnum">§1376.</p>

```
Thullaccayena saddhiṃ dve, maṃse mānusake siyuṃ;
```

```
Sese akappiye maṃse, dukkaṭena saha dvayaṃ.
```

<p rend="hangnum">§1377.</p>

```
Yāmakālikasaṅkhātaṃ, bhuñjato sati paccaye;
```

```
Sāmisena mukhena dve, ekameva nirāmisaṃ.
```

<p rend="hangnum">§1378.</p>

```
Tamevajjhoharantassa, āhāratthāya kevalaṃ;
```

```
Dvīsu tesu vikappesu, dukkaṭaṃ pana vaḍḍhati.
```

<p rend="hangnum">§1379.</p>

```
Vikāle bhuñjato suddhaṃ, sannidhipaccayāpi ca;
```

```
Vikālabhojanā ceva, hoti pācittiyadvayaṃ.
```

<p rend="hangnum">§1380.</p>

```
Maṃse thullaccayañceva, dukkaṭampi ca vaḍḍhati;
```

```
Manussamaṃse sese ca, yathānukkamato dvayaṃ.
```

<p rend="hangnum">§1381.</p>

```
Natthevānatirittampi, vikāle paribhuñjato;
```

```
Doso sabbavikappesu, bhikkhuno tannimittako.
```

<p rend="hangnum">§1382.</p>

```
Vikālapaccayā vāpi, na doso yāmakālike;
```

```
Sattāhakālikaṃ yāva-jīvikaṃ paṭigaṇhato.
```

<p rend="hangnum">§1383.</p>

```
Āhārasseva atthāya, gahaṇe duvidhassa tu;
```

```
Ajjhohārapayogesu, dukkaṭaṃ tu nirāmise.
```

<p rend="hangnum">§1384.</p>

```
Atha āmisasaṃsaṭṭhaṃ, gahetvā ṭhapitaṃ sace;
```

```
Puna ajjhoharantassa, pācitteva pakāsitā.
```

<p rend="hangnum">§1385.</p>

```
Kālo yāmo ca sattāhaṃ, iti kālattayaṃ idaṃ;
```

```
Atikkamayato doso, kālaṃ taṃ taṃ tu kālikaṃ.
```

<p rend="hangnum">§1386.</p>

```
Attanā tīṇi sambhinna-rasāni itarāni hi;
```

```
Sabhāvamupaneteva, yāvakālikamattano.
```

<p rend="hangnum">§1387.</p>

```
Evameva <pb ed="M" n="0.0129" /><pb ed="V" n="0.0113" /> ca sesesu, kālikesu viniddise;
```

```
Imesu pana sabbesu, kālikesu catūsvapi.
```

<p rend="hangnum">§1388.</p>

```
Kālikadvayamādimhi, antovutthañca sannidhi;
```

```
Ubhayampi na hoteva, pacchimaṃ kālikadvayaṃ.
```

<p rend="hangnum">§1389.</p>

```
Akappiyāya kuṭiyā, vutthenantadvayena taṃ;
```

```
Gahitaṃ tadahe vāpi, dvayaṃ pubbaṃ na vaṭṭati.
```

<p rend="hangnum">§1390.</p>

```
Mukhasannidhi nāmāyaṃ, antovutthaṃ na kappati;
```

```
Iti vuttaṃ daḷhaṃ katvā, **mahāpaccariyaṃ** pana.
```

<p rend="hangnum">§1391.</p>

```
Na doso nidahitvāpi, paṭhamaṃ kālikattayaṃ;
```

```
Taṃ taṃ sakaṃ sakaṃ kāla-manatikkamma bhuñjato.
```

<p rend="hangnum">§1392.</p>

```
Tathā ummattakādīnaṃ, anāpatti pakāsitā;
```

```
Samameḷakalomena, samuṭṭhānādinā idaṃ.
```

Sannidhikārakathā.

<p rend="hangnum">§1393.</p>

```
Bhojanāni paṇītāni, agilāno panattano;
```

```
Atthāya viññāpetvāna, pācitti paribhuñjato.
```

<p rend="hangnum">§1394.</p>

```
‘‘Sappinā dehi bhattaṃ me, sasappiṃ sappimissakaṃ;
```

```
Sappibhattañca dehī’’ti, viññāpentassa dukkaṭaṃ.
```

<p rend="hangnum">§1395.</p>

```
Viññāpetvā tathā taṃ ce, dukkaṭaṃ paṭigaṇhato;
```

```
Puna ajjhoharantassa, pācitti pariyāputā.
```

<p rend="hangnum">§1396.</p>

```
Suddhāni sappiādīni, viññāpetvāna bhuñjato;
```

```
Sekhiyesupi viññatti, dukkaṭaṃ paridīpaye.
```

<p rend="hangnum">§1397.</p>

```
Tasmā paṇītasaṃsaṭṭhaṃ, viññāpetvāva bhuñjato;
```

```
Sattadhaññamayaṃ bhattaṃ, pācittiyamudīraye.
```

<p rend="hangnum">§1398.</p>

```
Sace <pb ed="M" n="0.0130" /> ‘‘gosappinā mayhaṃ, dehi bhatta’’nti yācito;
```

```
Ajiyā sappiādīhi, visaṅketaṃ dadāti ce.
```

<p rend="hangnum">§1399.</p>

```
‘‘Sappinā dehi’’ vutto ce, navanītādikesupi;
```

```
Deti aññatarenassa, visaṅketanti dīpitaṃ.
```

<p rend="hangnum">§1400.</p>

```
Yena <pb ed="V" n="0.0114" /> yena hi viññattaṃ, tasmiṃ mūlepi tassa vā;
```

```
Laddhepi pana taṃ laddhaṃ, hotiyeva na aññathā.
```

<p rend="hangnum">§1401.</p>

```
Ṭhapetvā sappiādīni, āgatāni hi pāḷiyaṃ;
```

```
Aññehi viññāpentassa, hoti āpatti dukkaṭaṃ.
```

<p rend="hangnum">§1402.</p>

```
Sabbehi sappiādīhi, viññāpetvāva ekato;
```

```
Bhuñjatekarasaṃ katvā, nava pācittiyo matā.
```

<p rend="hangnum">§1403.</p>

```
Akappiyena vuttepi, sappinā deti tena ce;
```

```
Gahaṇe paribhogepi, dukkaṭaṃ paridīpitaṃ.
```

<p rend="hangnum">§1404.</p>

```
Gilānassa gilānoti, saññino vimatissa vā;
```

```
Dukkaṭaṃ muninā vuttaṃ, anāpatti pakāsitā.
```

<p rend="hangnum">§1405.</p>

```
Gilānakāle viññatta-magilānassa bhuñjato;
```

```
Gilānassāvasesaṃ vā, ñātakādīnameva vā.
```

<p rend="hangnum">§1406.</p>

```
Idaṃ catusamuṭṭhānaṃ, kāyato kāyavācato;
```

```
Kāyacittā tathā kāya-vācācittattayāpi ca.
```

Paṇītabhojanakathā.

<p rend="hangnum">§1407.</p>

```
Adinnañhi mukhadvāraṃ, āhāraṃ āhareyya yo;
```

```
Dantaponodakaṃ hitvā, tassa pācittiyaṃ siyā.
```

<p rend="hangnum">§1408.</p>

```
Hatthapāsobhinīhāro, majjhimuccāraṇakkhamo;
```

```
Manusso vāmanusso vā, deti kāyādinā tidhā.
```

<p rend="hangnum">§1409.</p>

```
Paṭiggaṇhāti <pb ed="M" n="0.0131" /> taṃ bhikkhu, dīyamānaṃ sace dvidhā;
```

```
Evaṃ pañcaṅgasaṃyoge, gahaṇaṃ tassa rūhati.
```

<p rend="hangnum">§1410.</p>

```
Dāyako gaganaṭṭho ce, bhūmaṭṭho cetaro siyā;
```

```
Bhūmaṭṭhassa ca sīsena, gaganaṭṭhassa dehino.
```

<p rend="hangnum">§1411.</p>

```
Yamāsannataraṃ aṅgaṃ, orimantena tassa tu;
```

```
Dātuṃ vāpi gahetuṃ vā, vinā hatthaṃ pasāritaṃ.
```

<p rend="hangnum">§1412.</p>

```
Hatthapāso minetabbo, nagaṭṭhādīsvayaṃ nayo;
```

```
Evarūpe pana ṭhāne, ṭhatvā ce deti vaṭṭati.
```

<p rend="hangnum">§1413.</p>

```
Pakkhī <pb ed="V" n="0.0115" /> vā mukhatuṇḍena, hatthī soṇḍāya vā pana;
```

```
Sace yaṃ kiñci pupphaṃ vā, phalaṃ vā deti vaṭṭati.
```

<p rend="hangnum">§1414.</p>

```
Bhattabyañjanapuṇṇāni, bhājanāni bahūnipi;
```

```
Sīsenādāya bhikkhussa, gantvā kassaci santikaṃ.
```

<p rend="hangnum">§1415.</p>

```
Īsakaṃ pana onatvā, ‘‘gaṇhā’’ti yadi bhāsati;
```

```
Tena hatthaṃ pasāretvā, heṭṭhimaṃ pana bhājanaṃ.
```

<p rend="hangnum">§1416.</p>

```
Paṭicchitabbaṃ taṃ eka- desenāpi ca bhikkhunā;
```

```
Honti ettāvatā tāni, gahitāneva sabbaso.
```

<p rend="hangnum">§1417.</p>

```
Tato paṭṭhāya taṃ sabbaṃ, oropetvā yathāsukhaṃ;
```

```
Ugghāṭetvā tato iṭṭhaṃ, gahetuṃ pana vaṭṭati.
```

<p rend="hangnum">§1418.</p>

```
Pacchiādimhi vattabba-matthi kiṃ ekabhājane;
```

```
Kājabhattaṃ haranto ce, onatvā deti vaṭṭati.
```

<p rend="hangnum">§1419.</p>

```
Tiṃsahattho siyā veḷu, antesu ca duve ghaṭā;
```

```
Sappino, gahitekasmiṃ, sabbaṃ gahitameva taṃ.
```

<p rend="hangnum">§1420.</p>

```
Bahupattā ca mañce vā, pīṭhe vā kaṭasārake;
```

```
Ṭhapitā dāyako hattha-pāse ṭhatvāna deti ce.
```

<p rend="hangnum">§1421.</p>

```
Paṭiggahaṇasaññāya, mañcādīni sace pana;
```

```
Nisīdati phusitvā yo, yañca pattesu dīyati.
```

<p rend="hangnum">§1422.</p>

```
Gahitaṃ <pb ed="M" n="0.0132" /> tena taṃ sabbaṃ, hotiyeva na saṃsayo;
```

```
Paṭiggahessāmicceva, mañcādīni sace pana.
```

<p rend="hangnum">§1423.</p>

```
Gahitaṃ hoti taṃ sabbaṃ, āruhitvā nisīdati;
```

```
Āhacca kucchiyā kucchiṃ, ṭhitā pattā hi bhūmiyaṃ.
```

<p rend="hangnum">§1424.</p>

```
Yaṃ yaṃ aṅguliyā vāpi, phusitvā sūciyāpi vā;
```

```
Nisinno tattha tattheva, dīyamānaṃ tu vaṭṭati.
```

<p rend="hangnum">§1425.</p>

```
Kaṭasāre mahantasmiṃ, tathā hatthattharādisu;
```

```
Gaṇhato hatthapāsasmiṃ, vijjamāne tu vaṭṭati.
```

<p rend="hangnum">§1426.</p>

```
Tatthajātakapaṇṇesu, gahetuṃ na ca vaṭṭati;
```

```
Na panetāni kāyena, paṭibaddhāni honti hi.
```

<p rend="hangnum">§1427.</p>

```
Asaṃhārimapāsāṇe<pb ed="V" n="0.0116" />, phalake vāpi tādise;
```

```
Khāṇubaddhepi vā mañce, gahaṇaṃ neva rūhati.
```

<p rend="hangnum">§1428.</p>

```
Tintiṇikādipaṇṇesu, bhūmiyaṃ patthaṭesu vā;
```

```
Dhāretumasamatthattā, gahaṇaṃ na ca rūhati.
```

<p rend="hangnum">§1429.</p>

```
Hatthapāsamatikkamma, dīghadaṇḍena deti ce;
```

```
Vattabbo bhikkhunāgantvā, dehīti parivesako.
```

<p rend="hangnum">§1430.</p>

```
Sace patte rajo hoti, dhovitabbo jale sati;
```

```
Tasmiṃ asati puñchitvā, gahetabbo asesato.
```

<p rend="hangnum">§1431.</p>

```
Piṇḍāya vicarantassa, rajaṃ patati ce pana;
```

```
Bhikkhā paṭiggahetvāva, gahetabbā vijānatā.
```

<p rend="hangnum">§1432.</p>

```
Appaṭiggahite bhikkhuṃ, gaṇhato pana dukkaṭaṃ;
```

```
Paṭiggahetvānāpatti, pacchā taṃ paribhuñjato.
```

<p rend="hangnum">§1433.</p>

```
‘‘Paṭiggahetvā dethā’’ti, vutte taṃ vacanaṃ pana;
```

```
Asutvānādiyitvā vā, denti ce natthi dukkaṭaṃ.
```

<p rend="hangnum">§1434.</p>

```
Pacchā paṭiggahetvāva, gahetabbaṃ vijānatā;
```

```
Sace rajaṃ nipāteti, mahāvāto tato tato.
```

<p rend="hangnum">§1435.</p>

```
Na <pb ed="M" n="0.0133" /> sakkā ca siyā bhikkhaṃ, gahetuṃ yadi bhikkhunā;
```

```
Aññassa dātukāmena, gahetuṃ pana vaṭṭati.
```

<p rend="hangnum">§1436.</p>

```
Sāmaṇerassa taṃ datvā, dinnaṃ vā tena taṃ puna;
```

```
Tassa vissāsato vāpi, bhuñjituṃ pana vaṭṭati.
```

<p rend="hangnum">§1437.</p>

```
Bhikkhācāre sace bhattaṃ, sarajaṃ deti bhikkhuno;
```

```
‘‘Paṭiggahetvā bhikkhaṃ tvaṃ, gaṇha vā bhuñja vā’’ti ca.
```

<p rend="hangnum">§1438.</p>

```
Vattabbo so tathā tena, kattabbañceva bhikkhunā;
```

```
Rajaṃ upari bhattassa, tassuplavati ce pana.
```

<p rend="hangnum">§1439.</p>

```
Kañjikaṃ tu pavāhetvā, bhuñjitabbaṃ yathāsukhaṃ;
```

```
Anto paṭiggahetabbaṃ, paviṭṭhaṃ tu sace pana.
```

<p rend="hangnum">§1440.</p>

```
Patitaṃ sukkhabhatte ce, apanīyāva taṃ rajaṃ;
```

```
Sukhumaṃ ce sabhattampi, bhuñjitabbaṃ yathāsukhaṃ.
```

<p rend="hangnum">§1441.</p>

```
Uḷuṅkenāharitvāpi<pb ed="V" n="0.0117" />, dentassa paṭhamaṃ pana;
```

```
Thevo uḷuṅkato patte, sace patati vaṭṭati.
```

<p rend="hangnum">§1442.</p>

```
Bhatte ākiramāne tu, carukena tato pana;
```

```
Masi vā chārikā vāpi, sace patati bhājane.
```

<p rend="hangnum">§1443.</p>

```
Tassa cābhihaṭattāpi, na doso upalabbhati;
```

```
Anantarassa bhikkhussa, dīyamānaṃ tu pattato.
```

<p rend="hangnum">§1444.</p>

```
Uppabhitvā sace patte, itarassa ca bhikkhuno;
```

```
Patati vaṭṭatevāyaṃ, paṭiggahitameva taṃ.
```

<p rend="hangnum">§1445.</p>

```
Pāyāsassa ca pūretvā, pattaṃ ce denti bhikkhuno;
```

```
Uṇhattā pana taṃ heṭṭhā, gahetuṃ na ca sakkati.
```

<p rend="hangnum">§1446.</p>

```
Vaṭṭatīti ca niddiṭṭhaṃ, gahetuṃ mukhavaṭṭiyaṃ;
```

```
Na sakkā ce gahetabbo, tathā ādhārakenapi.
```

<p rend="hangnum">§1447.</p>

```
Sace <pb ed="M" n="0.0134" /> āsanasālāyaṃ, gahetvā pattamattano;
```

```
Niddāyati nisinnova, dīyamānaṃ na jānati.
```

<p rend="hangnum">§1448.</p>

```
Nevāhariyamānaṃ vā, appaṭiggahitameva taṃ;
```

```
Ābhogaṃ pana katvā ce, nisinno hoti vaṭṭati.
```

<p rend="hangnum">§1449.</p>

```
Sace hatthena muñcitvā, pattaṃ ādhārakampi vā;
```

```
Pelletvā pana pādena, niddāyati hi vaṭṭati.
```

<p rend="hangnum">§1450.</p>

```
Pādenādhārakaṃ akka-mitvāpi paṭigaṇhato;
```

```
Jāgarassāpi hoteva, gahaṇasmiṃ anādaro.
```

<p rend="hangnum">§1451.</p>

```
Tasmā taṃ na ca kātabbaṃ, bhikkhunā vinayaññunā;
```

```
Yaṃ dīyamānaṃ patati, gahetuṃ taṃ tu vaṭṭati.
```

<p rend="hangnum">§1452.</p>

```
Bhuñjantānañca dantā vā, khīyantipi nakhāpi vā;
```

```
Tathā pattassa vaṇṇo vā, abbohāranayo ayaṃ.
```

<p rend="hangnum">§1453.</p>

```
Satthakenucchuādīni, phālentānaṃ sace malaṃ;
```

```
Paññāyati hi taṃ tesu, siyā navasamuṭṭhitaṃ.
```

<p rend="hangnum">§1454.</p>

```
Paṭiggahetvā taṃ pacchā, khāditabbaṃ tu bhikkhunā;
```

```
Na paññāyati ce tasmiṃ, malaṃ vaṭṭati khādituṃ.
```

<p rend="hangnum">§1455.</p>

```
Pisantānampi <pb ed="V" n="0.0118" /> bhesajjaṃ, koṭṭentānampi vā tathā;
```

```
Nisadodukkhalādīnaṃ, khīyanepi ayaṃ nayo.
```

<p rend="hangnum">§1456.</p>

```
Bhesajjatthāya tāpetvā, vāsiṃ khīre khipanti ce;
```

```
Uṭṭheti nīlikā tattha, satthake viya nicchayo.
```

<p rend="hangnum">§1457.</p>

```
Sace āmakatakke vā, khīre vā pakkhipanti taṃ;
```

```
Sāmapākanimittamhā, na tu muccati dukkaṭā.
```

<p rend="hangnum">§1458.</p>

```
Piṇḍāya vicarantassa, vassakālesu bhikkhuno;
```

```
Patte patati ce toyaṃ, kiliṭṭhaṃ kāyavatthato.
```

<p rend="hangnum">§1459.</p>

```
Pacchā paṭiggahetvā taṃ, bhuñjitabbaṃ yathāsukhaṃ;
```

```
Eseva ca nayo vutto, rukkhamūlepi bhuñjato.
```

<p rend="hangnum">§1460.</p>

```
Sattāhaṃ <pb ed="M" n="0.0135" /> pana vassante, deve suddhaṃ jalaṃ sace;
```

```
Abbhokāsepi vā patte, toyaṃ patati vaṭṭati.
```

<p rend="hangnum">§1461.</p>

```
Odanaṃ pana dentena, sāmaṇerassa bhikkhunā;
```

```
Dātabbo acchupantena, tassa pattagatodanaṃ.
```

<p rend="hangnum">§1462.</p>

```
Paṭiggahetvā vā pattaṃ, dātabbo tassa odano;
```

```
Chupitvā deti ce bhattaṃ, taṃ panuggahitaṃ siyā.
```

<p rend="hangnum">§1463.</p>

```
Aññassa dātukāmena, pariccattaṃ sace pana;
```

```
Yāva hatthagataṃ tāva, paṭiggahitameva taṃ.
```

<p rend="hangnum">§1464.</p>

```
‘‘Gaṇhā’’ti nirapekkhova, pattamādhārake ṭhitaṃ;
```

```
Sace vadati pacchā taṃ, paṭiggaṇheyya paṇḍito.
```

<p rend="hangnum">§1465.</p>

```
Sāpekkhoyeva yo pattaṃ, ṭhapetvādhārake pana;
```

```
‘‘Etto pūvampi bhattaṃ vā, kiñci gaṇhā’’ti bhāsati.
```

<p rend="hangnum">§1466.</p>

```
Sāmaṇeropi taṃ bhattaṃ, dhovitvā hatthamattano;
```

```
Attapattagataṃ bhattaṃ, aphusitvā sace pana.
```

<p rend="hangnum">§1467.</p>

```
Pakkhipanto satakkhattuṃ, uddharitvāpi gaṇhatu;
```

```
Taṃpaṭiggahaṇe kiccaṃ, puna tassa na vijjati.
```

<p rend="hangnum">§1468.</p>

```
Attapattagataṃ bhattaṃ, phusitvā yadi gaṇhati;
```

```
Pacchā paṭiggahetabbaṃ, saṃsaṭṭhattā parena taṃ.
```

<p rend="hangnum">§1469.</p>

```
Bhikkhūnaṃ <pb ed="V" n="0.0119" /> yāguādīnaṃ, pacane bhājane pana;
```

```
Pakkhipitvā ṭhapentena, aññassatthāya odanaṃ.
```

<p rend="hangnum">§1470.</p>

```
Bhājanupari hatthesu, sāmaṇerassa pakkhipe;
```

```
Patitaṃ hatthato tasmiṃ, na karoti akappiyaṃ.
```

<p rend="hangnum">§1471.</p>

```
Pariccattañhi taṃ evaṃ, akatvākirateva ce;
```

```
Bhuñjitabbaṃ tu taṃ katvā, pattaṃ viya nirāmisaṃ.
```

<p rend="hangnum">§1472.</p>

```
Sace yāgukuṭaṃ puṇṇaṃ, sāmaṇero hi dubbalo;
```

```
Bhikkhuṃ paṭiggahāpetuṃ, na sakkoti hi taṃ puna.
```

<p rend="hangnum">§1473.</p>

```
Kuṭassa <pb ed="M" n="0.0136" /> gīvaṃ pattassa, ṭhapetvā mukhavaṭṭiyaṃ;
```

```
Bhikkhunā upanītassa, āvajjeti hi vaṭṭati.
```

<p rend="hangnum">§1474.</p>

```
Atha vā bhūmiyaṃyeva, hatthe bhikkhu ṭhapeti ce;
```

```
Āropeti pavaṭṭetvā, tattha ce pana vaṭṭati.
```

<p rend="hangnum">§1475.</p>

```
Bhattapacchucchubhāresu, ayameva vinicchayo;
```

```
Dve tayo sāmaṇerā vā, denti ce gahaṇūpagaṃ.
```

<p rend="hangnum">§1476.</p>

```
Bhāramekassa bhikkhussa, gahetuṃ pana vaṭṭati;
```

```
Ekena vā tathā dinnaṃ, gaṇhanti dve tayopi vā.
```

<p rend="hangnum">§1477.</p>

```
Mañcassa pāde pīṭhassa, pāde telaghaṭādikaṃ;
```

```
Laggenti tattha bhikkhussa, vaṭṭateva nisīdituṃ.
```

<p rend="hangnum">§1478.</p>

```
Appaṭiggahitaṃ heṭṭhā-mañce ce telathālakaṃ;
```

```
Sammujjanto ca ghaṭṭeti, na panuggahitaṃ siyā.
```

<p rend="hangnum">§1479.</p>

```
Paṭiggahitasaññāya, appaṭiggahitaṃ pana;
```

```
Gaṇhitvā puna taṃ ñatvā, ṭhapetuṃ tattha vaṭṭati.
```

<p rend="hangnum">§1480.</p>

```
Vivaritvā sace pubbe, ṭhapitaṃ pihitampi ca;
```

```
Tatheva taṃ ṭhapetabbaṃ, kattabbaṃ na panaññathā.
```

<p rend="hangnum">§1481.</p>

```
Bahi ṭhapeti ce tena, chupitabbaṃ na taṃ puna;
```

```
Yadi chupati ce ñatvā, taṃ panuggahitaṃ siyā.
```

<p rend="hangnum">§1482.</p>

```
Paṭiggahitatelasmiṃ, uṭṭheti yadi kaṇṇakā;
```

```
Siṅgīverādike mūle, ghanacuṇṇampi vā tathā.
```

<p rend="hangnum">§1483.</p>

```
Taṃsamuṭṭhānato <pb ed="V" n="0.0120" /> sabbaṃ, taññevāti pavuccati;
```

```
Paṭiggahaṇakiccaṃ tu, tasmiṃ puna na vijjati.
```

<p rend="hangnum">§1484.</p>

```
Tālaṃ vā nāḷikeraṃ vā, āruḷho koci puggalo;
```

```
Tatraṭṭho tālapiṇḍiṃ so, otāretvāna rajjuyā.
```

<p rend="hangnum">§1485.</p>

```
Sace <pb ed="M" n="0.0137" /> vadati ‘‘gaṇhā’’ti, na gahetabbameva ca;
```

```
Tamañño pana bhūmaṭṭho, gahetvā deti vaṭṭati.
```

<p rend="hangnum">§1486.</p>

```
Chinditvā ce vatiṃ ucchuṃ, phalaṃ vā deti gaṇhituṃ;
```

```
Daṇḍake aphusitvāva, niggataṃ pana vaṭṭati.
```

<p rend="hangnum">§1487.</p>

```
Sace na puthulo hoti, pākāro atiuccako;
```

```
Antoṭṭhitabahiṭṭhānaṃ, hatthapāso pahoti ce.
```

<p rend="hangnum">§1488.</p>

```
Uddhaṃ hatthasataṃ gantvā, sampattaṃ puna taṃ pana;
```

```
Gaṇhato bhikkhuno doso, koci nevūpalabbhati.
```

<p rend="hangnum">§1489.</p>

```
Bhikkhuno sāmaṇeraṃ tu, khandhena vahato sace;
```

```
Phalaṃ gahetvā tattheva, nisinno deti vaṭṭati.
```

<p rend="hangnum">§1490.</p>

```
Aparopi vahantova, bhikkhuṃ yo koci puggalo;
```

```
Phalaṃ khandhe nisinnassa, bhikkhuno deti vaṭṭati.
```

<p rend="hangnum">§1491.</p>

```
Gahetvā phaliniṃ sākhaṃ, chāyatthaṃ yadi gacchati;
```

```
Puna citte samuppanne, khādituṃ pana bhikkhuno.
```

<p rend="hangnum">§1492.</p>

```
Sākhaṃ paṭiggahāpetvā, phalaṃ khādati vaṭṭati;
```

```
Makkhikānaṃ nivāratthaṃ, gahitāyapyayaṃ nayo.
```

<p rend="hangnum">§1493.</p>

```
Kappiyaṃ pana kāretvā, paṭiggaṇhāti taṃ puna;
```

```
Bhottukāmo sace mūla-gahaṇaṃyeva vaṭṭati.
```

<p rend="hangnum">§1494.</p>

```
Mātāpitūnamatthāya, gahetvā sappiādikaṃ;
```

```
Gacchanto antarāmagge, yaṃ icchati tato pana.
```

<p rend="hangnum">§1495.</p>

```
Taṃ so paṭiggahāpetvā, paribhuñjati vaṭṭati;
```

```
Taṃ paṭiggahitaṃ mūla-gahaṇaṃyeva vaṭṭati.
```

<p rend="hangnum">§1496.</p>

```
Sāmaṇerassa pātheyya-taṇḍule bhikkhu gaṇhati;
```

```
Bhikkhussa sāmaṇeropi, gahetvā pana gacchati.
```

<p rend="hangnum">§1497.</p>

```
Taṇḍulesu <pb ed="V" n="0.0121" /> hi khīṇesu, attanā gahitesu so;
```

```
Sace yāguṃ pacitvāna, taṇḍulehitarehipi.
```

<p rend="hangnum">§1498.</p>

```
Ubhinnaṃ <pb ed="M" n="0.0138" /> dvīsu pattesu, ākiritvā panattano;
```

```
Yāguṃ bhikkhussa taṃ datvā, sayaṃ pivati tassa ce.
```

<p rend="hangnum">§1499.</p>

```
Sannidhipaccayā neva, na uggahitakāraṇā;
```

```
Sāmaṇerassa pītattā, doso bhikkhussa vijjati.
```

<p rend="hangnum">§1500.</p>

```
Mātāpitūnamatthāya, telādiṃ haratopi ca;
```

```
Sākhaṃ chāyādiatthāya, imassa na visesatā.
```

<p rend="hangnum">§1501.</p>

```
Tasmā hissa visesassa, cintetabbaṃ tu kāraṇaṃ;
```

```
Tassa sālayabhāvaṃ tu, visesaṃ takkayāmahaṃ.
```

<p rend="hangnum">§1502.</p>

```
Taṇḍule pana dhovitvā, niccāletuñhi celako;
```

```
Na sakkoti sace te ca, taṇḍule bhājanampi ca.
```

<p rend="hangnum">§1503.</p>

```
Paṭiggahetvā dhovitvā, āropetvā panuddhanaṃ;
```

```
Bhikkhunāggi na kātabbo, vivaritvāpi pakkatā.
```

<p rend="hangnum">§1504.</p>

```
Ñātabbā pakkakālasmiṃ, oropetvā yathāsukhaṃ;
```

```
Bhuñjitabbaṃ, na pacchassa, paṭiggahaṇakāraṇaṃ.
```

<p rend="hangnum">§1505.</p>

```
Āropetvā sace bhikkhu, uddhanaṃ suddhabhājanaṃ;
```

```
Udakaṃ yāguatthāya, tāpeti yadi vaṭṭati.
```

<p rend="hangnum">§1506.</p>

```
Tatte panudake koci, ce pakkhipati taṇḍule;
```

```
Tato paṭṭhāya tenaggi, na kātabbova bhikkhunā.
```

<p rend="hangnum">§1507.</p>

```
Paṭiggahetvā taṃ yāguṃ, pātuṃ vaṭṭati bhikkhuno;
```

```
Sace pacati pacchā taṃ, sāmapākā na muccati.
```

<p rend="hangnum">§1508.</p>

```
Tatthajātaphalaṃ kiñci, saha cāleti valliyā;
```

```
Tasseva ca tato laddhaṃ, phalaṃ kiñci na vaṭṭati.
```

<p rend="hangnum">§1509.</p>

```
Phalarukkhaṃ parāmaṭṭhuṃ, tamapassayitumpi vā;
```

```
Kaṇṭake bandhituṃ vāpi, bhikkhuno kira vaṭṭati.
```

<p rend="hangnum">§1510.</p>

```
Saṇḍāsena <pb ed="M" n="0.0139" /> ca dīghena, gahetvā thālakaṃ pana;
```

```
Pacato bhikkhuno telaṃ, bhasmaṃ patati tattha ce.
```

<p rend="hangnum">§1511.</p>

```
Amuñcantena <pb ed="V" n="0.0122" /> hatthena, pacitvā telathālakaṃ;
```

```
Otāretvāva taṃ pacchā, paṭiggaṇheyya vaṭṭati.
```

<p rend="hangnum">§1512.</p>

```
Paṭiggahetvā aṅgāre, tāni dārūni vā pana;
```

```
Ṭhapitāni sace honti, pubbagāhova vaṭṭati.
```

<p rend="hangnum">§1513.</p>

```
Ucchuṃ khādati ce bhikkhu, sāmaṇeropi icchati;
```

```
‘‘Chinditvā tvamito gaṇha’’, iti vutto ca gaṇhati.
```

<p rend="hangnum">§1514.</p>

```
Nattheva avasesassa, paṭiggahaṇakāraṇaṃ;
```

```
Khādato guḷapiṇḍampi, ayameva vinicchayo.
```

<p rend="hangnum">§1515.</p>

```
Kātuṃ sāgaratoyena, loṇakiccaṃ tu vaṭṭati;
```

```
Yāvajīvikasaṅkhātaṃ, toyattā na tu gacchati.
```

<p rend="hangnum">§1516.</p>

```
Idaṃ kālavinimmuttaṃ, udakaṃ paridīpitaṃ;
```

```
Nibbānaṃ viya nibbāna-kusalena mahesinā.
```

<p rend="hangnum">§1517.</p>

```
Udakena samā vuttā, himassa karakāpi ca;
```

```
Kūpādīsu jalaṃ pātuṃ, bahalampi ca vaṭṭati.
```

<p rend="hangnum">§1518.</p>

```
Khettesu kasitaṭṭhāne, bahalaṃ taṃ na vaṭṭati;
```

```
Sanditvā yadi taṃ gantvā, nadiṃ pūreti vaṭṭati.
```

<p rend="hangnum">§1519.</p>

```
Sobbhesu kakudhādīnaṃ, jale pupphasamākule;
```

```
Na ñāyati raso tesaṃ, na paṭiggahaṇakāraṇaṃ.
```

<p rend="hangnum">§1520.</p>

```
Sareṇukāni pupphāni, pānīyassa ghaṭe pana;
```

```
Pakkhittāni sace honti, paṭiggaṇheyya taṃ pana.
```

<p rend="hangnum">§1521.</p>

```
Paṭiggahetvā deyyāni, vāsapupphāni tattha vā;
```

```
Kamallikāsu dinnāsu, abbohāroti vaṭṭati.
```

<p rend="hangnum">§1522.</p>

```
Appaṭiggahitasseva<pb ed="M" n="0.0140" />, dantakaṭṭhassa yo raso;
```

```
Ajānantassa pācitti, so ce visati khādato.
```

<p rend="hangnum">§1523.</p>

```
Sarīraṭṭhesu bhūtesu, kiṃ vaṭṭati? Na vaṭṭati?
```

```
Kappākappiyamaṃsānaṃ, khīraṃ sabbampi vaṭṭati.
```

<p rend="hangnum">§1524.</p>

```
Kaṇṇakkhigūthako danta- malaṃ muttaṃ karīsakaṃ;
```

```
Semhaṃ siṅghāṇikā kheḷo, assu loṇanti vaṭṭati.
```

<p rend="hangnum">§1525.</p>

```
Yaṃ <pb ed="V" n="0.0123" /> panettha sakaṭṭhānā, cavitvā patitaṃ siyā;
```

```
Patte vā pana hatthe vā, paṭiggaṇheyya taṃ puna.
```

<p rend="hangnum">§1526.</p>

```
Aṅgalaggamavicchannaṃ, paṭiggahitameva taṃ;
```

```
Uṇhayāguṃ pivantassa, sedo hatthesu jāyati.
```

<p rend="hangnum">§1527.</p>

```
Piṇḍāya vicarantassa, sedo hatthānusārato;
```

```
Orohati sace pattaṃ, na paṭiggahaṇakāraṇaṃ.
```

<p rend="hangnum">§1528.</p>

```
Sāmaṃ gahetvā cattāri, vikaṭāni nadāyake;
```

```
Sappadaṭṭhakkhaṇeyeva, na doso paribhuñjato.
```

<p rend="hangnum">§1529.</p>

```
Pathaviṃ mattikatthāya, khaṇituṃ chinditumpi vā;
```

```
Tarumpi chārikatthāya, bhikkhuno pana vaṭṭati.
```

<p rend="hangnum">§1530.</p>

```
Acchedagāhanirapekkhanisajjato ca;
```

```
Sikkhappahānamaraṇehi ca liṅgabhedā;
```

```
Dānena tassa ca parassa abhikkhukassa;
```

```
Sabbaṃ paṭiggahaṇameti vināsamevaṃ.
```

<p rend="hangnum">§1531.</p>

```
Durūpaciṇṇe niddiṭṭhaṃ, gahaṇuggahitassapi;
```

```
Antovutthe sayaṃpakke, antopakke ca dukkaṭaṃ.
```

<p rend="hangnum">§1532.</p>

```
Paṭiggahitake tasmiṃ, appaṭiggahitasaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1533.</p>

```
Paṭiggahitasaññissa<pb ed="M" n="0.0141" />, dantaponodakesupi;
```

```
Na doseḷakalomena, samuṭṭhānādayo samā.
```

<p rend="hangnum">§1534.</p>

```
Navamajjhimatherabhikkhunīnaṃ;
```

```
Avisesena yaticchitabbako;
```

```
Sakalo asamāsatova mayā;
```

```
Kathito ettha vinicchayo tato.
```

Dantaponakathā.

Bhojanavaggo catuttho.

<p rend="hangnum">§1535.</p>

```
Yaṃ <pb ed="V" n="0.0124" /> kiñcicelakādīnaṃ, titthiyānaṃ panāmisaṃ;
```

```
Dentassekapayogena, ekaṃ pācittiyaṃ siyā.
```

<p rend="hangnum">§1536.</p>

```
Vicchinditvāna dentassa, payogagaṇanāvasā;
```

```
Honti pācittiyo tassa, tikapācittiyaṃ siyā.
```

<p rend="hangnum">§1537.</p>

```
Udakaṃ dantaponaṃ vā, dentassa ca atitthiye;
```

```
Titthiyoti ca saññissa, dukkaṭaṃ vimatissa ca.
```

<p rend="hangnum">§1538.</p>

```
Dāpentassa panaññena, sāmaṇerādikena vā;
```

```
Nikkhittabhājane tesaṃ, dentassa bahilepanaṃ.
```

<p rend="hangnum">§1539.</p>

```
Ṭhapetvā bhojanaṃ tesaṃ, santike ‘‘gaṇhathā’’ti ca;
```

```
Vadantassa anāpatti, samuṭṭhāneḷakūpamaṃ.
```

Acelakakathā.

<p rend="hangnum">§1540.</p>

```
Dāpetvā vā adāpetvā, bhikkhu yaṃ kiñci āmisaṃ;
```

```
Kattukāmo sace saddhiṃ, hasanādīni itthiyā.
```

<p rend="hangnum">§1541.</p>

```
Uyyojeti <pb ed="M" n="0.0142" /> hi ‘‘gacchā’’ti, vatvā tappaccayā pana;
```

```
Tassuyyojanamattasmiṃ, dukkaṭaṃ paṭhamena ca.
```

<p rend="hangnum">§1542.</p>

```
Pādenassupacārasmiṃ, atikkante ca dukkaṭaṃ;
```

```
Dutiyenassa pācitti, sīmātikkamane pana.
```

<p rend="hangnum">§1543.</p>

```
Dassane upacārassa, hatthā dvādasa desitā;
```

```
Pamāṇaṃ savane cevaṃ, ajjhokāse na cetare.
```

<p rend="hangnum">§1544.</p>

```
Bhikkhusmiṃ tikapācitti, itare tikadukkaṭaṃ;
```

```
Ubhinnaṃ dukkaṭaṃ vuttaṃ, kalisāsanaropane.
```

<p rend="hangnum">§1545.</p>

```
Uyyojentassa kiccena, na dosummattakādino;
```

```
Adinnādānatulyāva, samuṭṭhānādayo nayā.
```

Uyyojanakathā.

<p rend="hangnum">§1546.</p>

```
Khuddake piṭṭhivaṃsaṃ yo, atikkamma nisīdati;
```

```
Sabhojane kule tassa, hoti pācitti bhikkhuno.
```

<p rend="hangnum">§1547.</p>

```
Hatthapāsaṃ <pb ed="V" n="0.0125" /> atikkamma, piṭṭhisaṅghāṭakassa ca;
```

```
Sayanassa panāsanne, ṭhāne doso mahallake.
```

<p rend="hangnum">§1548.</p>

```
Asayanighare tassa, sayanigharasaññino;
```

```
Tattha vematikassāpi, dukkaṭaṃ paridīpitaṃ.
```

<p rend="hangnum">§1549.</p>

```
Nisīdantassanāpatti, bhikkhussa dutiye sati;
```

```
Vītarāgesu vā tesu, nikkhantesu ubhosu vā.
```

<p rend="hangnum">§1550.</p>

```
Nisinnassānatikkamma, padesaṃ vuttalakkhaṇaṃ;
```

```
Samuṭṭhānādayo tulyā, paṭhamantimavatthunā.
```

Sabhojanakathā.

<p rend="hangnum">§1551.</p>

```
Catutthe <pb ed="M" n="0.0143" /> pañcame ceva, vattabbaṃ natthi kiñcipi;
```

```
Vattabbaṃ yañca taṃ sabbaṃ, vuttaṃ aniyatadvaye.
```

<p rend="hangnum">§1552.</p>

```
Samuṭṭhānaṃ panetesaṃ, anantarasamaṃ mataṃ;
```

```
Ayameva visesoti, tesamesañca dīpito.
```

Rahopaṭicchannarahonisajjakathā.

<p rend="hangnum">§1553.</p>

```
Bhojanānaṃ tu pañcannaṃ, vutto aññatarena yo;
```

```
Santaṃ bhikkhumanāpucchā, āpajjeyya kulesu ce.
```

<p rend="hangnum">§1554.</p>

```
Cārittaṃ tassa pācitti, aññatra samayā siyā;
```

```
Ṭhapetvā samayaṃ bhikkhu, duvidhaṃ vuttalakkhaṇaṃ.
```

<p rend="hangnum">§1555.</p>

```
Avītivatte majjhaṇhe, gharamaññassa gacchati;
```

```
Gharūpacārokkamane, paṭhamena hi dukkaṭaṃ.
```

<p rend="hangnum">§1556.</p>

```
Atikkante gharummāre, aparampi ca dukkaṭaṃ;
```

```
Dutiyena ca pādena, pācitti samatikkame.
```

<p rend="hangnum">§1557.</p>

```
Ṭhitaṭṭhāne sace bhikkhuṃ, oloketvā na passati;
```

```
‘‘Asanta’’nti anāpucchā, paviṭṭho nāma vuccati.
```

<p rend="hangnum">§1558.</p>

```
Sace dūre ṭhito hoti, asanto nāma bhikkhu so;
```

```
Natthi ārocane kiccaṃ, gavesitvā ito cito.
```

<p rend="hangnum">§1559.</p>

```
Na <pb ed="V" n="0.0126" /> doso samaye santaṃ, āpucchitvā ca gacchato;
```

```
Bhikkhuṃ gharena maggo ce, ārāmaṃ gacchatopi ca.
```

<p rend="hangnum">§1560.</p>

```
Titthiyānampi seyyaṃ vā, tathā bhikkhunupassayaṃ;
```

```
Āpadāsanasālaṃ vā, bhattiyassa gharampi vā.
```

<p rend="hangnum">§1561.</p>

```
Idaṃ pana samuṭṭhānaṃ, kathinena samaṃ mataṃ;
```

```
Kriyākriyamacittañca, ticittañca tivedanaṃ.
```

Cārittakathā.

<p rend="hangnum">§1562.</p>

```
Sabbāpi <pb ed="M" n="0.0144" /> sāditabbāva, catumāsapavāraṇā;
```

```
Bhikkhunā agilānena, puna niccapavāraṇā.
```

<p rend="hangnum">§1563.</p>

```
‘‘Viññāpessāmi rogasmiṃ, sati me paccaye’’ti ca;
```

```
Na paṭikkhipitabbā sā, ‘‘rogo dāni na me’’ti ca.
```

<p rend="hangnum">§1564.</p>

```
Tikapācittiyaṃ vuttaṃ, dukkaṭaṃ natatuttariṃ;
```

```
Tatuttarinti saññissa, tattha vematikassa ca.
```

<p rend="hangnum">§1565.</p>

```
Natatuttarisaññissa, yehi yena pavārito;
```

```
Tato aññehi vā bhiyyo, ācikkhitvā yathātathaṃ.
```

<p rend="hangnum">§1566.</p>

```
Viññāpentassa bhikkhussa, aññassatthāya vā pana;
```

```
Ñātakānamanāpatti, attano vā dhanenapi.
```

<p rend="hangnum">§1567.</p>

```
Tathā ummattakādīnaṃ, anāpatti pakāsitā;
```

```
Samuṭṭhānādayo sabbe, sañcarittasamā matā.
```

Bhesajjakathā.

<p rend="hangnum">§1568.</p>

```
Uyyuttaṃ bhikkhuno senaṃ, dassanatthāya gacchato;
```

```
Aññatra paccayā tassa, dukkaṭaṃ tu pade pade.
```

<p rend="hangnum">§1569.</p>

```
Dassanassupacārasmiṃ, ṭhatvā pācitti passato;
```

```
Upacāraṃ vimuñcitvā, passantassa payogato.
```

<p rend="hangnum">§1570.</p>

```
Ārohā pana cattāro, dve dve taṃpādarakkhakā;
```

```
Evaṃ dvādasaposo ca, eko **hatthī**ti vuccati.
```

<p rend="hangnum">§1571.</p>

```
Dvepādarakkhā <pb ed="V" n="0.0127" /> āroho, eko tipuriso**hayo**;
```

```
Eko sārathi yodheko, āṇirakkhā duve janā.
```

<p rend="hangnum">§1572.</p>

```
Catuposo **ratho** vutto, catusaccavibhāvinā;
```

```
Cattāro padahatthā ca, purisā **pattī**ti vuccati.
```

<p rend="hangnum">§1573.</p>

```
Vuttalakkhaṇasampannā<pb ed="M" n="0.0145" />, ayaṃ pacchimakoṭiyā;
```

```
Caturaṅgasamāyuttā, senā nāma pavuccati.
```

<p rend="hangnum">§1574.</p>

```
Hatthiādīsu ekekaṃ, dassanatthāya gacchato;
```

```
Anuyyuttepi uyyutta-saññissāpi ca dukkaṭaṃ.
```

<p rend="hangnum">§1575.</p>

```
Attano ca ṭhitokāsaṃ, sampattaṃ pana passati;
```

```
Āpadāsu anāpatti, tathārūpe ca paccaye.
```

Uyyuttakathā.

<p rend="hangnum">§1576.</p>

```
Catutthe divase attha-ṅgate sūriye arogavā;
```

```
Sace tiṭṭhatu senāya, nisīdatu nipajjatu.
```

<p rend="hangnum">§1577.</p>

```
Ākāse iddhiyā seyyaṃ, pakappetu ca iddhimā;
```

```
Hoteva tassa pācitti, tikapācittiyaṃ siyā.
```

<p rend="hangnum">§1578.</p>

```
Ūnake ca tirattasmiṃ, atirekoti saññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1579.</p>

```
Purāruṇāva nikkhamma, tatiyāya ca rattiyā;
```

```
Na doso puna vasantassa, gilānassāpadāsupi.
```

Senāvāsakathā.

<p rend="hangnum">§1580.</p>

```
Uyyodhikaṃ balaggaṃ vā, senābyūhampi vā pana;
```

```
Dassanatthāyanīkaṃ vā, hoti pācitti gacchato.
```

<p rend="hangnum">§1581.</p>

```
Purime pana yo vutto, ‘‘hatthī dvādasaporiso’’;
```

```
Iti tena tayo hatthī, ‘‘hatthānīka’’nti dīpitaṃ.
```

<p rend="hangnum">§1582.</p>

```
Sesesupi <pb ed="M" n="0.0146" /> ca eseva, nayo ñeyyo vibhāvinā;
```

```
Tiṇṇameḷakalomena, samuṭṭhānādayo samā.
```

Uyyodhikakathā.

Aceḷakavaggo pañcamo.

<p rend="hangnum">§1583.</p>

```
Piṭṭhādīhi <pb ed="V" n="0.0128" /> kataṃ majjaṃ, **surā** nāmāti vuccati;
```

```
Pupphādīhi kato sabbo, āsavo hoti **merayaṃ**.
```

<p rend="hangnum">§1584.</p>

```
Bījato pana paṭṭhāya, pivantassubhayampi ca;
```

```
Payoge ca payoge ca, hoti pācitti bhikkhuno.
```

<p rend="hangnum">§1585.</p>

```
Tikapācittiyaṃ vuttaṃ, amajje majjasaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1586.</p>

```
Amajjaṃ majjavaṇṇañca, majjagandharasampi ca;
```

```
Ariṭṭhaṃ loṇasovīraṃ, suttakaṃ pivatopi ca.
```

<p rend="hangnum">§1587.</p>

```
Vāsagāhāpanatthāya, pakkhipitvāna īsakaṃ;
```

```
Sūpādīnaṃ tu pākepi, anāpatti pakāsitā.
```

<p rend="hangnum">§1588.</p>

```
Hoteḷakasamuṭṭhānaṃ, acittaṃ vatthujānanā;
```

```
Idañcākusaleneva, pānato lokavajjakaṃ.
```

Surāpānakathā.

<p rend="hangnum">§1589.</p>

```
Yena kenaci aṅgena, hasādhippāyino pana;
```

```
Phusato upasampannaṃ, hoti pācitti bhikkhuno.
```

<p rend="hangnum">§1590.</p>

```
Sabbattha dukkaṭaṃ kāya-paṭibaddhādike naye;
```

```
Tathevānupasampanne, dīpitaṃ tikadukkaṭaṃ.
```

<p rend="hangnum">§1591.</p>

```
Ettha <pb ed="M" n="0.0147" /> cānupasampanna-ṭṭhāne tiṭṭhati bhikkhunī;
```

```
Khiḍḍādhippāyino tampi, phusantassa ca dukkaṭaṃ.
```

<p rend="hangnum">§1592.</p>

```
Anāpatti nahasādhi-ppāyassa phusato paraṃ;
```

```
Sati kicce phusantassa, tathā ummattakādino.
```

Aṅgulipatodakakathā.

<p rend="hangnum">§1593.</p>

```
Jale nimujjanādīna-matthāya pana kevalaṃ;
```

```
Padavāresu sabbesu, otarantassa dukkaṭaṃ.
```

<p rend="hangnum">§1594.</p>

```
Kīḷāpekkho sace hutvā, jale uparigopphake;
```

```
Nimujjeyyapi vā bhikkhu, ummujjeyya tareyya vā.
```

<p rend="hangnum">§1595.</p>

```
Payoge <pb ed="V" n="0.0129" /> ca payoge ca, tassa pācittiyaṃ siyā;
```

```
Antoyevodake tassa, nimujjitvāna gacchato.
```

<p rend="hangnum">§1596.</p>

```
Hatthapādapayogehi, pācittiṃ paridīpaye;
```

```
Hattheheva tarantassa, hatthavārehi kāraye.
```

<p rend="hangnum">§1597.</p>

```
Yena yena panaṅgena, bhikkhuno tarato jalaṃ;
```

```
Tassa tassa payogena, pācittiṃ paridīpaye.
```

<p rend="hangnum">§1598.</p>

```
Taruto tīrato vāpi, pācitti patato jale;
```

```
Tikapācittiyaṃ vuttaṃ, tatheva tikadukkaṭaṃ.
```

<p rend="hangnum">§1599.</p>

```
Pājentopi sace nāvaṃ, arittena phiyena vā;
```

```
Ussārentopi tīre vā, nāvaṃ kīḷati dukkaṭaṃ.
```

<p rend="hangnum">§1600.</p>

```
Hatthena vāpi pādena, kaṭṭhena kathalāya vā;
```

```
Udakaṃ nīharantassa, hoti āpatti dukkaṭaṃ.
```

<p rend="hangnum">§1601.</p>

```
Udakaṃ kañjikaṃ vāpi, cikkhallaṃ vāpi vikkhipaṃ;
```

```
Kīḷantassāpi bhikkhussa, hoti āpatti dukkaṭaṃ.
```

<p rend="hangnum">§1602.</p>

```
Vigāhitvā <pb ed="M" n="0.0148" /> jalaṃ kicce, sati nimmujjanādikaṃ;
```

```
Karontassa anāpatti, tathā pārañca gacchato.
```

<p rend="hangnum">§1603.</p>

```
Samuṭṭhānādayo tulyā, paṭhamantimavatthunā;
```

```
Anantarassimassāpi, natthi kāci visesatā.
```

Hasadhammakathā.

<p rend="hangnum">§1604.</p>

```
Vuccamāno sace bhikkhu, paññatteneva bhikkhunā;
```

```
Akattukāmatāyassa, vacanaṃ dhammameva vā.
```

<p rend="hangnum">§1605.</p>

```
Yo asikkhitukāmova, na karoti panādaraṃ;
```

```
Tassānādariye tasmiṃ, pācittiyamudīraye.
```

<p rend="hangnum">§1606.</p>

```
Tikapācittiyaṃ vuttaṃ, tikātītena satthunā;
```

```
Tathevānupasampannā-nādare tikadukkaṭaṃ.
```

<p rend="hangnum">§1607.</p>

```
Suttenevābhidhammena, apaññattena bhikkhunā;
```

```
Dukkaṭaṃ sāmaṇerena, vuttassa ubhayenapi.
```

<p rend="hangnum">§1608.</p>

```
‘‘Ācariyānamayaṃ <pb ed="V" n="0.0130" /> gāho, amhākaṃ tu paveṇiyā;
```

```
Āgato’’ti bhaṇantassa, na dosummattakādino.
```

<p rend="hangnum">§1609.</p>

```
Ettha neva gahetabbo, gārayhācariyuggaho;
```

```
Omasavādatulyāva, samuṭṭhānādayo nayā.
```

Anādariyakathā.

<p rend="hangnum">§1610.</p>

```
Bhayasañjananatthāya, rūpādiṃ upasaṃhare;
```

```
Bhayānakaṃ kathaṃ vāpi, katheyya parasantike.
```

<p rend="hangnum">§1611.</p>

```
Disvā vā pana taṃ sutvā, mā vā bhāyatu, bhāyatu;
```

```
Itarassa tu bhikkhussa, hoti pācitti taṅkhaṇe.
```

<p rend="hangnum">§1612.</p>

```
Tikapācittiyaṃ <pb ed="M" n="0.0149" /> vuttaṃ, tatheva tikadukkaṭaṃ;
```

```
Sāmaṇeraṃ gahaṭṭhaṃ vā, bhiṃsāpentassa bhikkhuno.
```

<p rend="hangnum">§1613.</p>

```
Nabhiṃsāpetukāmassa, anāpattādikammino;
```

```
Samuṭṭhānādi sabbampi, anantarasamaṃ mataṃ.
```

Bhiṃsāpanakathā.

<p rend="hangnum">§1614.</p>

```
Jotiṃ tappetukāmo ce, jalāpeyya jaleyya vā;
```

```
Ṭhapetvā hoti pācitti, tathārūpaṃ tu paccayaṃ.
```

<p rend="hangnum">§1615.</p>

```
Sayaṃ samādahantassa, yāva jālā na jāyati;
```

```
Tāva sabbapayogesu, hoti āpatti dukkaṭaṃ.
```

<p rend="hangnum">§1616.</p>

```
Jāluṭṭhāne panāpatti, pācitti paridīpitā;
```

```
Jālāpentassa aññena, hoti āpatti dukkaṭaṃ.
```

<p rend="hangnum">§1617.</p>

```
Gilānassa gilānoti, saññissa vimatissa vā;
```

```
Alātaṃ ukkhipantassa, avijjhātaṃ tu dukkaṭaṃ.
```

<p rend="hangnum">§1618.</p>

```
Vijjhātaṃ tujjalantassa, yathāvatthukatā matā;
```

```
Anāpatti gilānassa, kataṃ aññena vā pana.
```

<p rend="hangnum">§1619.</p>

```
Visibbentassa aṅgāraṃ, padīpujjālanādike;
```

```
Samuṭṭhānādayo sabbe, sañcarittasamā matā.
```

Jotisamādahanakathā.

<p rend="hangnum">§1620.</p>

```
Apuṇṇe <pb ed="V" n="0.0131" /> addhamāsasmiṃ, dese ce majjhime pana;
```

```
‘‘Nhāyissāmī’’ti cuṇṇaṃ vā, mattikaṃ vāpi gomayaṃ.
```

<p rend="hangnum">§1621.</p>

```
Abhisaṅkharato sabba-payogesupi dukkaṭaṃ;
```

```
Nhānassa pariyosāne, hoti pācitti bhikkhuno.
```

<p rend="hangnum">§1622.</p>

```
Atirekaddhamāsūna-saññino <pb ed="M" n="0.0150" /> vimatissa vā;
```

```
Dukkaṭaṃ atirekaddha- māse ca samayesu ca.
```

<p rend="hangnum">§1623.</p>

```
Nhāyantassa anāpatti, nadīpārampi gacchato;
```

```
Vālikaṃ ukkiritvāna, katāvāṭesu vā tathā.
```

<p rend="hangnum">§1624.</p>

```
Paccantimepi vā dese, sabbesaṃ āpadāsupi;
```

```
Idameḷakalomena, samuṭṭhānādinā samaṃ.
```

Nhānakathā.

<p rend="hangnum">§1625.</p>

```
Cīvaraṃ yaṃ nivāsetuṃ, sakkā pārupitumpi vā;
```

```
Channamaññataraṃ bhikkhu, rajitvā yattha katthaci.
```

<p rend="hangnum">§1626.</p>

```
Padese kaṃsanīlena, pattanīlena vā pana;
```

```
Yena kenaci kāḷena, kaddamenapi vā tathā.
```

<p rend="hangnum">§1627.</p>

```
Maṅgulassa mayūrassa, piṭṭhiakkhippamāṇakaṃ;
```

```
Akatvā kappiyaṃ binduṃ, pācitti paribhuñjato.
```

<p rend="hangnum">§1628.</p>

```
Pāḷikaṇṇikakappo vā, na ca vaṭṭati katthaci;
```

```
Ekaṃ vāpi anekaṃ vā, bindu vaṭṭati vaṭṭakaṃ.
```

<p rend="hangnum">§1629.</p>

```
Ādinnepi anādinna-saññino vimatissa ca;
```

```
Dukkaṭaṃ muninā vuttaṃ, anāpatti pakāsitā.
```

<p rend="hangnum">§1630.</p>

```
Kappe naṭṭhepi vā saddhiṃ, tena saṃsibbitesu vā;
```

```
Kriyākriyamidaṃ vuttaṃ, samuṭṭhāneḷakūpamaṃ.
```

Dubbaṇṇakaraṇakathā.

<p rend="hangnum">§1631.</p>

```
Vikappanā duve vuttā, sammukhāsammukhātipi;
```

```
Sammukhāya vikappento, bhikkhussekassa santike.
```

<p rend="hangnum">§1632.</p>

```
Ekattaṃ <pb ed="M" n="0.0151" /><pb ed="V" n="0.0132" /> bahubhāvaṃ vā, dūrasantikatampi vā;
```

```
Cīvarānaṃ tu jānitvā, yathāvacanayogato.
```

<p rend="hangnum">§1633.</p>

```
‘‘Imāhaṃ cīvaraṃ tuyhaṃ, vikappemī’’ti niddise;
```

```
Kappatettāvatā kāmaṃ, nidhetuṃ, na ca kappati.
```

<p rend="hangnum">§1634.</p>

```
Paribhogādikaṃ tena, apaccuddhaṭato pana;
```

```
Tena paccuddhaṭeyeva, paribhogādi vaṭṭati.
```

<p rend="hangnum">§1635.</p>

```
‘‘Santakaṃ pana mayhaṃ tvaṃ, paribhuñja pariccaja;
```

```
Yathāpaccayaṃ karohī’’ti, vutte paccuddhaṭaṃ siyā.
```

<p rend="hangnum">§1636.</p>

```
Aparā sammukhā vuttā, bhikkhussekassa santike;
```

```
Yassa kassaci nāmaṃ tu, gahetvā sahadhamminaṃ.
```

<p rend="hangnum">§1637.</p>

```
‘‘Imāhaṃ cīvaraṃ tissa- bhikkhuno, tissatheriyā;
```

```
Vikappemī’’ti vattabbaṃ, vattabbaṃ puna tenapi.
```

<p rend="hangnum">§1638.</p>

```
‘‘Tissassa bhikkhuno vā tvaṃ, tassā tissāya theriyā;
```

```
Santakaṃ paribhuñjāhi, vissajjehī’’ti vā tathā.
```

<p rend="hangnum">§1639.</p>

```
Tato pabhuti sabbampi, paribhogādi vaṭṭati;
```

```
Evaṃ parammukhāyāpi, vattabbaṃ ekasantike.
```

<p rend="hangnum">§1640.</p>

```
‘‘Imāhaṃ cīvaraṃ tuyhaṃ, vikappatthāya dammi’’ti;
```

```
Puna tenapi vattabbaṃ, ‘‘ko te mitto’’ti bhikkhunā.
```

<p rend="hangnum">§1641.</p>

```
Itarenapi vattabbaṃ, ‘‘tisso tissā’’ti vā puna;
```

```
Vattabbaṃ bhikkhunā tena, ‘‘idaṃ tissassa santakaṃ.
```

<p rend="hangnum">§1642.</p>

```
Tissāya theriyā vā tvaṃ, santakaṃ paribhuñja vā;
```

```
Vissajjehī’’ti vā vutte, hoti paccuddhaṭaṃ puna.
```

<p rend="hangnum">§1643.</p>

```
Iccetāsu pana dvīsu, yāya kāyaci cīvaraṃ;
```

```
Vikappetvā sadhammesu, yassa kassaci pañcasu.
```

<p rend="hangnum">§1644.</p>

```
Apaccuddhārakaṃ vāpi, avissāsena tassa vā;
```

```
Yena taṃ vinayaṃ kammaṃ, kataṃ panidha bhikkhunā.
```

<p rend="hangnum">§1645.</p>

```
Cīvaraṃ <pb ed="M" n="0.0152" /> paribhuñjeyya, hoti pācitti bhikkhuno;
```

```
Tañcevādhiṭṭhahantassa, vissajjantassa dukkaṭaṃ.
```

<p rend="hangnum">§1646.</p>

```
Paccuddhārakavatthesu<pb ed="V" n="0.0133" />, apaccuddhārasaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1647.</p>

```
Paccuddhāraṇasaññissa, vissāsā paribhuñjato;
```

```
Anāpatti samuṭṭhānaṃ, kathinenādinā samaṃ.
```

Vikappanakathā.

<p rend="hangnum">§1648.</p>

```
Adhiṭṭhānupagaṃ pattaṃ, cīvaraṃ vāpi tādisaṃ;
```

```
Tathā sūcigharaṃ kāya-bandhanaṃ vā nisīdanaṃ.
```

<p rend="hangnum">§1649.</p>

```
Apanetvā nidhentassa, hasāpekkhassa kevalaṃ;
```

```
Hoti pācittiyaṃ aññaṃ, āṇāpentassa dukkaṭaṃ.
```

<p rend="hangnum">§1650.</p>

```
Tenāpanihite tassa, pācittiṃ paridīpaye;
```

```
Vuttaṃ anupasampanna-santake tikadukkaṭaṃ.
```

<p rend="hangnum">§1651.</p>

```
Vinā vuttappakārāni, pattādīni tato pana;
```

```
Aññaṃ apanidhentassa, hoti āpatti dukkaṭaṃ.
```

<p rend="hangnum">§1652.</p>

```
Sabbesvanupasampanna-santakesupi dukkaṭaṃ;
```

```
Dunnikkhittamanāpatti, paṭisāmayato pana.
```

<p rend="hangnum">§1653.</p>

```
Tathā ‘‘dhammakathaṃ katvā, dassāmī’’ti nidheti ce;
```

```
Avihesetukāmassa, akīḷassādikammino.
```

<p rend="hangnum">§1654.</p>

```
Samuṭṭhānādayo tulyā, dutiyantimavatthunā;
```

```
Idaṃ akusaleneva, sacittañca tivedanaṃ.
```

Cīvarāpanidhānakathā.

Surāpānavaggo chaṭṭho.

<p rend="hangnum">§1655.</p>

```
Tiracchānagataṃ <pb ed="M" n="0.0153" /> pāṇaṃ, mahantaṃ khuddakampi vā;
```

```
Hoti pācittiyāpatti, mārentassassa bhikkhuno.
```

<p rend="hangnum">§1656.</p>

```
Appāṇe pāṇasaññissa, vimatissubhayattha ca;
```

```
Dukkaṭaṃ tu anāpatti, asañcicca ajānato.
```

<p rend="hangnum">§1657.</p>

```
Na <pb ed="V" n="0.0134" /> ca māretukāmassa, tathā ummattakādino;
```

```
Samuṭṭhānādayo tulyā, tatiyantimavatthunā.
```

Sañciccapāṇakathā.

<p rend="hangnum">§1658.</p>

```
Sappāṇakaṃ jalaṃ jānaṃ, pācitti paribhuñjato;
```

```
Payogabahutāyassa, pācittibahutā siyā.
```

<p rend="hangnum">§1659.</p>

```
Ekeneva payogena, avicchijja sace pana;
```

```
Pivato pattapūrampi, ekaṃ pācittiyaṃ siyā.
```

<p rend="hangnum">§1660.</p>

```
Tādisenudakenassa, āviñchitvāna sāmisaṃ;
```

```
Dhovato pana pattaṃ vā, nibbāpentassa yāguyo.
```

<p rend="hangnum">§1661.</p>

```
Hatthena taṃ uḷuṅkena, gahetvā nhāyatopi vā;
```

```
Payoge ca payoge ca, pācitti paridīpitā.
```

<p rend="hangnum">§1662.</p>

```
Appāṇakepi sappāṇa-saññissa ubhayatthapi;
```

```
Vimatissāpi bhikkhussa, hoti āpatti dukkaṭaṃ.
```

<p rend="hangnum">§1663.</p>

```
Sappāṇepi ca appāṇe, appāṇamiti saññino;
```

```
Na doso ‘‘paribhogena, na marantī’’ti jānato.
```

<p rend="hangnum">§1664.</p>

```
Patanaṃ salabhādīnaṃ, ñatvā suddhena cetasā;
```

```
Padīpujjalanañcettha, ñatvā sappāṇabhāvataṃ.
```

<p rend="hangnum">§1665.</p>

```
Bhuñjato jalasaññāya, ñeyyā paṇṇattivajjatā;
```

```
Siñcane siñcanaṃ vuttaṃ, paribhoge idaṃ pana.
```

<p rend="hangnum">§1666.</p>

```
Ayameva <pb ed="M" n="0.0154" /> visesoti, tassa ceva panassa ca;
```

```
Adinnādānatulyāva, samuṭṭhānādayo nayā.
```

Sappāṇakakathā.

<p rend="hangnum">§1667.</p>

```
Nihataṃ tu yathādhammaṃ, kiccādhikaraṇaṃ puna;
```

```
Nihātabbanti pācitti, ukkoṭentassa bhikkhuno.
```

<p rend="hangnum">§1668.</p>

```
‘‘Akataṃ dukkataṃ kammaṃ, kātabbaṃ punadevi’’ti;
```

```
Vadatā pana taṃ kammaṃ, uccāletuṃ na vaṭṭati.
```

<p rend="hangnum">§1669.</p>

```
Sace <pb ed="V" n="0.0135" /> vippakate kamme, paṭikkosati taṃ puna;
```

```
Saññāpetvāva kātabbaṃ, na kātabbaṃ panaññathā.
```

<p rend="hangnum">§1670.</p>

```
Adhamme pana kammasmiṃ, dhammakammanti saññino;
```

```
Vimatissubhayatthāpi, hoti āpatti dukkaṭaṃ.
```

<p rend="hangnum">§1671.</p>

```
‘‘Adhammena ca vaggena, na ca kammārahassa vā;
```

```
Kata’’nti jānato natthi, doso ukkoṭane pana.
```

<p rend="hangnum">§1672.</p>

```
Tathā ummattakādīna-manāpatti pakāsitā;
```

```
Omasavādatulyāva, samuṭṭhānādayo nayā.
```

Ukkoṭanakathā.

<p rend="hangnum">§1673.</p>

```
Saṅghādisesaṃ duṭṭhullaṃ, āpattiṃ bhikkhuno pana;
```

```
Ñatvā chādayato tassa, pācitti pariyāputā.
```

<p rend="hangnum">§1674.</p>

```
Nikkhipitvā dhuraṃ tassa, paṭicchādanahetukaṃ;
```

```
Āroceti sacaññassa, sopi aññassa vāti hi.
```

<p rend="hangnum">§1675.</p>

```
Evaṃ satampi bhikkhūnaṃ, sahassampi ca tāva taṃ;
```

```
Āpajjateva āpattiṃ, yāva koṭi na chijjati.
```

<p rend="hangnum">§1676.</p>

```
Mūlenārocitasseva<pb ed="M" n="0.0155" />, dutiyassa pakāsite;
```

```
Tatiyena nivattitvā, koṭi chinnāti vuccati.
```

<p rend="hangnum">§1677.</p>

```
Duṭṭhullāya ca duṭṭhalla-saññī pācittiyaṃ phuse;
```

```
Itaresu pana dvīsu, dukkaṭaṃ paridīpitaṃ.
```

<p rend="hangnum">§1678.</p>

```
Aduṭṭhullāya sabbattha, niddiṭṭhaṃ tikadukkaṭaṃ;
```

```
Sabbatthānupasampanna-vāresupi ca dukkaṭaṃ.
```

<p rend="hangnum">§1679.</p>

```
‘‘Saṅghassa bhedanādīni, bhavissantī’’ti vā pana;
```

```
Na ca chādetukāmo vā, sabhāgaṃ vā na passati.
```

<p rend="hangnum">§1680.</p>

```
‘‘Paññāyissati kammena, sakenāyanti kakkhaḷo’’;
```

```
Anāroceti ce doso, natthi ummattakādino.
```

<p rend="hangnum">§1681.</p>

```
Dhuranikkhepatulyāva, samuṭṭhānādayo nayā;
```

```
Kāyakammaṃ vacīkammaṃ, akriyaṃ dukkhavedanaṃ.
```

Duṭṭhullakathā.

<p rend="hangnum">§1682.</p>

```
Ūnavīsativassaṃ <pb ed="V" n="0.0136" /> yo, kareyya upasampadaṃ;
```

```
Tassa pācittiyaṃ hoti, sesānaṃ hoti dukkaṭaṃ.
```

<p rend="hangnum">§1683.</p>

```
Upasampādito ceso, jānatā vā ajānatā;
```

```
Hotevānupasampanno, kātabbo punareva so.
```

<p rend="hangnum">§1684.</p>

```
Dasavassaccayenassa, upajjhāyassa ce sato;
```

```
Upasampādane doso, aññesaṃ natthi kocipi.
```

<p rend="hangnum">§1685.</p>

```
Muñcitvā pana taṃ bhikkhuṃ, gaṇo ce paripūrati;
```

```
Honti te sūpasampannā, na doso koci vijjati.
```

<p rend="hangnum">§1686.</p>

```
Upajjhāyo sace hutvā, gaṇaṃ ācariyampi vā;
```

```
Pariyesati pattaṃ vā, sammannati ca māḷakaṃ.
```

<p rend="hangnum">§1687.</p>

```
‘‘Upasampādayissāmi’’<pb ed="M" n="0.0156" />, iti sabbesu tassa hi;
```

```
Ñattiyā ca tathā dvīsu, kammavācāsu dukkaṭaṃ.
```

<p rend="hangnum">§1688.</p>

```
Kammavācāya osāne, pācitti paridīpitā;
```

```
Ūnavīsatisaññissa, paripuṇṇepi puggale.
```

<p rend="hangnum">§1689.</p>

```
Vimatissubhayatthāpi, hoti āpatti dukkaṭaṃ;
```

```
Paripuṇṇoti saññissa, ubhayattha na dosatā.
```

<p rend="hangnum">§1690.</p>

```
Tathā ummattakassāpi, ādikammikabhikkhuno;
```

```
Adinnādānatulyāva, samuṭṭhānādayo nayā.
```

Ūnavīsatikathā.

<p rend="hangnum">§1691.</p>

```
Theyyasatthena jānanto, saṃvidhāya sace pana;
```

```
Maggaṃ gacchati saddhiṃ yo, tassa pācittiyaṃ siyā.
```

<p rend="hangnum">§1692.</p>

```
Gamane saṃvidhāne ca, vattabbo yo vinicchayo;
```

```
So ca **bhikkhunivaggasmiṃ,** vuttattā na ca uddhaṭo.
```

<p rend="hangnum">§1693.</p>

```
Maggāṭavivisaṅkete, yathāvatthukameva tu;
```

```
Tesvasaṃvidahantesu, sayaṃ vidahatopi ca.
```

<p rend="hangnum">§1694.</p>

```
Tathevātheyyasatthepi, theyyasatthanti saññino;
```

```
Vimatissubhayatthāpi, hoti āpatti dukkaṭaṃ.
```

<p rend="hangnum">§1695.</p>

```
Atheyyasatthasaññissa<pb ed="V" n="0.0137" />, asaṃvidahatopi ca;
```

```
Āpadāsu anāpatti, visaṅkete ca kālike.
```

<p rend="hangnum">§1696.</p>

```
Theyyasatthasamuṭṭhānaṃ, kathitaṃ kāyacittato;
```

```
Kāyavācācittato ca, ticittañca tivedanaṃ.
```

Theyyasatthakathā.

<p rend="hangnum">§1697.</p>

```
Hoti <pb ed="M" n="0.0157" /> bhikkhuniyā saddhiṃ, saṃvidhānena sattamaṃ;
```

```
Samuṭṭhānādinā tulyaṃ, viseso natthi kocipi.
```

Saṃvidhānakathā.

<p rend="hangnum">§1698.</p>

```
Kammaṃ kileso pāko ca, upavādo atikkamo;
```

```
Antarāyakarā ete, pañca dhammā pakāsitā.
```

<p rend="hangnum">§1699.</p>

```
‘‘Anantarāyikā ete, yathā honti tathā ahaṃ;
```

```
Desitaṃ muninā dhamma-mājānāmī’’ti yo vade.
```

<p rend="hangnum">§1700.</p>

```
Tikkhattuṃ tehi vattabbo, ye passanti suṇanti ca;
```

```
‘‘Mā hevaṃ avacāyasmā’’, iti bhikkhūhi so pana.
```

<p rend="hangnum">§1701.</p>

```
Dukkaṭaṃ avadantassa, taṃ anissajatopi ca;
```

```
Ñattiyā ca tathā dvīhi, kammavācāhi dukkaṭaṃ.
```

<p rend="hangnum">§1702.</p>

```
Kammavācāya osāne, pācitti paridīpitā;
```

```
Tikapācittiyaṃ vuttaṃ, adhamme tikadukkaṭaṃ.
```

<p rend="hangnum">§1703.</p>

```
Nāpattākatakammassa, paṭinissajatopi ca;
```

Samuṭṭhānādayo sabbe, vuttā samanubhāsane

Ariṭṭhakathā.

<p rend="hangnum">§1704.</p>

```
Ñatvākatānudhammena, tathāvādikabhikkhunā;
```

```
Saṃvaseyya ca bhuñjeyya, pācitti saha seyya vā.
```

<p rend="hangnum">§1705.</p>

```
Uposathādikaṃ kammaṃ, karoto saha tena hi;
```

```
Kammassa pariyosāne, tassa pācittiyaṃ siyā.
```

<p rend="hangnum">§1706.</p>

```
Ekeneva <pb ed="V" n="0.0138" /> payogena, gaṇhato āmisaṃ bahuṃ;
```

```
Dadatopi tathā ekaṃ, bahūni ca bahūsvapi.
```

<p rend="hangnum">§1707.</p>

```
Ukkhittake <pb ed="M" n="0.0158" /> nipannasmiṃ, itaro seti ce pana;
```

```
Itarasmiṃ nipanne vā, paro seti ubhopi vā.
```

<p rend="hangnum">§1708.</p>

```
Nipajjanapayogānaṃ, vasenāpattiyo siyuṃ;
```

```
Ekanānūpacāresu, ekacchanne vinicchayo.
```

<p rend="hangnum">§1709.</p>

```
Anukkhittepi ukkhitta-saññino pana bhikkhuno;
```

```
Vimatissubhayatthāpi, dukkaṭaṃ paridīpitaṃ.
```

<p rend="hangnum">§1710.</p>

```
Anāpattubhayatthāpi, anukkhittakasaññino;
```

```
Nissaṭṭhoti ca taṃ diṭṭhiṃ, saññissosāritoti ca.
```

<p rend="hangnum">§1711.</p>

```
Tathā ummattakādīnaṃ, idaṃ paṇṇattivajjakaṃ;
```

```
Adinnādānatulyāva, samuṭṭhānādayo nayā.
```

Ukkhittakathā.

<p rend="hangnum">§1712.</p>

```
Tathā vināsitaṃ jānaṃ, upalāpeyya tena vā;
```

```
Upaṭṭhāpeyya pācitti, saṃbhuñjeyya vaseyya vā.
```

<p rend="hangnum">§1713.</p>

```
Saṃvāsena ca liṅgena, daṇḍakammena nāsanā;
```

```
Tisso ettha adhippetā, daṇḍakammena nāsanā.
```

<p rend="hangnum">§1714.</p>

```
Sambhogā sahaseyyā ca, anantarasamā matā;
```

```
Tattha vuttanayeneva, veditabbo vinicchayo.
```

<p rend="hangnum">§1715.</p>

```
Samuṭṭhānādayo sabbe, ariṭṭhena samā matā;
```

```
Na hettha kiñci vattabbaṃ, sabbaṃ uttānamevidaṃ.
```

Kaṇṭakakathā.

Sappāṇakavaggo sattamo.

<p rend="hangnum">§1716.</p>

```
Vuccamāno <pb ed="M" n="0.0159" /> hi bhikkhūhi, bhikkhu sikkhāpadena yo;
```

```
‘‘Sikkhāpade panetasmiṃ, na sikkhissāmi tāvahaṃ.
```

<p rend="hangnum">§1717.</p>

```
Yāva <pb ed="V" n="0.0139" /> nāññaṃ viyattañca, pakataññuṃ bahussutaṃ;
```

```
Pucchāmī’’ti bhaṇantassa, tassa pācittiyaṃ siyā.
```

<p rend="hangnum">§1718.</p>

```
Satthunānupasampanne, dīpitaṃ tikadukkaṭaṃ;
```

```
Na sallekhāyidaṃ hoti, vuccamānassubhohipi.
```

<p rend="hangnum">§1719.</p>

```
Apaññattena tassevaṃ, vadato hoti dukkaṭaṃ;
```

```
Na dosummattakādīnaṃ, ‘‘sikkhissāmī’’ti bhāsato.
```

Sahadhammikakathā.

<p rend="hangnum">§1720.</p>

```
Uddiṭṭhehi kimetehi, kukkuccādinidānato;
```

```
Hoti pācittiyāpatti, sikkhāpadavivaṇṇane.
```

<p rend="hangnum">§1721.</p>

```
Tikapācittiyaṃ vuttaṃ, tatheva tikadukkaṭaṃ;
```

```
Vivaṇṇenupasampanna-santike taṃ sace pana.
```

<p rend="hangnum">§1722.</p>

```
Dukkaṭaṃ panubhinnampi, aññadhammavivaṇṇane;
```

```
Navivaṇṇetukāmassa, ‘‘suttantaṃ pariyāpuṇa.
```

<p rend="hangnum">§1723.</p>

```
Vinayaṃ pana pacchāpi, handa pariyāpuṇissasi’’;
```

```
Iccevaṃ tu vadantassa, tathā ummattakādino.
```

<p rend="hangnum">§1724.</p>

```
Anāpattīti ñātabbaṃ, samuṭṭhānādayo nayā;
```

```
Anantarassimassāpi, omasavādasādisā.
```

Vilekhanakathā.

<p rend="hangnum">§1725.</p>

```
Aññāṇena panāpatti, mokkho nevassa vijjati;
```

```
Kāretabbo tathā bhikkhu, yathā dhammo ṭhito pana.
```

<p rend="hangnum">§1726.</p>

```
Tassāropaniyo <pb ed="M" n="0.0160" /> moho, uttarimpi hi bhikkhuno;
```

```
Dutiyeneva kammena, ninditvā tañhi puggalaṃ.
```

<p rend="hangnum">§1727.</p>

```
Evaṃ āropite mohe, yadi moheti yo pana;
```

```
Tasmiṃ mohanake vuttā, pācitti pana puggale.
```

<p rend="hangnum">§1728.</p>

```
Adhamme pana kammasmiṃ, dīpitaṃ tikadukkaṭaṃ;
```

```
Tathānāropite mohe, dukkaṭaṃ parikittitaṃ.
```

<p rend="hangnum">§1729.</p>

```
Na <pb ed="V" n="0.0140" /> ca mohetukāmassa, vitthārenāsutassapi;
```

```
Ūnake dvattikkhattuṃ vā, vitthārenāsutassa ca.
```

<p rend="hangnum">§1730.</p>

```
Anāpattīti viññeyyaṃ, tathā ummattakādino;
```

```
Samuṭṭhānādayo sabbe, anantarasamā matā.
```

Mohanakathā.

<p rend="hangnum">§1731.</p>

```
Kuddho deti pahāraṃ ce, tassa pācittiyaṃ siyā;
```

```
Sampaharitukāmena, pahāre bhikkhuno pana.
```

<p rend="hangnum">§1732.</p>

```
Dinne bhijjatu sīsaṃ vā, pādo vā paribhijjatu;
```

```
So ce maratu vā, mā vā, pācitti paridīpitā.
```

<p rend="hangnum">§1733.</p>

```
Virūpakaraṇāpekkho, ‘‘iccāyaṃ na virocati’’;
```

```
Kaṇṇaṃ vā tassa nāsaṃ vā, yadi chindati dukkaṭaṃ.
```

<p rend="hangnum">§1734.</p>

```
Tathevānupasampanne, itthiyā purisassa vā;
```

```
Tiracchānagatassāpi, pahāraṃ deti dukkaṭaṃ.
```

<p rend="hangnum">§1735.</p>

```
Sace paharatitthiñca, bhikkhu rattena cetasā;
```

```
Garukā tassa āpatti, viniddiṭṭhā mahesinā.
```

<p rend="hangnum">§1736.</p>

```
Pahāraṃ deti mokkhādhi-ppāyo doso na vijjati;
```

```
Kāyena kāyabaddhena, tathā nissaggiyena vā.
```

<p rend="hangnum">§1737.</p>

```
Passitvā <pb ed="M" n="0.0161" /> antarāmagge, coraṃ paccatthikampi vā;
```

```
Heṭhetukāmamāyantaṃ, ‘‘mā idhāgacchupāsaka’’.
```

<p rend="hangnum">§1738.</p>

```
Iti vatvā panāyantaṃ, ‘‘gaccha re’’ti ca muggaraṃ;
```

```
Satthaṃ vāpi gahetvā vā, paharitvā tu yāti ce.
```

<p rend="hangnum">§1739.</p>

```
Anāpatti sace tena, pahārena matepi ca;
```

```
Eseva ca nayo vutto, dhuttavāḷamigesupi.
```

<p rend="hangnum">§1740.</p>

```
Tikapācittiyaṃ vuttaṃ, sese ca tikadukkaṭaṃ;
```

```
Kāyacittasamuṭṭhānaṃ, sacittaṃ dukkhavedanaṃ.
```

Pahārakathā.

<p rend="hangnum">§1741.</p>

```
Kāyaṃ <pb ed="V" n="0.0141" /> vā kāyabaddhaṃ vā, uccāreyya sace pana;
```

```
Hoti pācittiyāpatti, tassuggiraṇapaccayā.
```

<p rend="hangnum">§1742.</p>

```
Uggiritvā viraddho so, pahāraṃ deti ce pana;
```

```
Asampaharitukāmena, dinnattā dukkaṭaṃ siyā.
```

<p rend="hangnum">§1743.</p>

```
Sace tena pahārena, pahaṭassa ca bhikkhuno;
```

```
Hatthādīsupi yaṃ kiñci, aṅgaṃ bhijjati dukkaṭaṃ.
```

<p rend="hangnum">§1744.</p>

```
Seso anantare vutta-nayena vinayaññunā;
```

```
Samuṭṭhānādinā saddhiṃ, veditabbo vinicchayo.
```

Talasattikathā.

<p rend="hangnum">§1745.</p>

```
Amūlakena saṅghādi-sesena pana bhikkhu yo;
```

```
Codāpeyyapi codeyya, tassa pācittiyaṃ siyā.
```

<p rend="hangnum">§1746.</p>

```
Tikapācittiyaṃ tattha, diṭṭhācāravipattiyā;
```

```
Codato dukkaṭāpatti, sese ca tikadukkaṭaṃ.
```

<p rend="hangnum">§1747.</p>

```
Tathāsaññissanāpatti<pb ed="M" n="0.0162" />, tathā ummattakādino;
```

```
Omasavādatulyāva, samuṭṭhānādayo nayā.
```

Amūlakakathā.

<p rend="hangnum">§1748.</p>

```
Sañcicca pana kukkuccaṃ, uppādentassa bhikkhuno;
```

```
‘‘Ūnavīsativasso tvaṃ, maññe’’ iccevamādinā.
```

<p rend="hangnum">§1749.</p>

```
Hoti vācāya vācāya, pācitti pana bhikkhuno;
```

```
Tathārūpe panaññasmiṃ, sace asati paccaye.
```

<p rend="hangnum">§1750.</p>

```
Tikapācittiyaṃ vuttaṃ, sese ca tikadukkaṭaṃ;
```

```
Nauppādetukāmassa, kukkuccaṃ natthi vajjatā.
```

<p rend="hangnum">§1751.</p>

```
‘‘Hitesitāyahaṃ maññe, nisinnaṃ itthiyā saha;
```

```
Vikāle ca tayā bhuttaṃ, mā eva’’nti ca bhāsato.
```

<p rend="hangnum">§1752.</p>

```
Tathā ummattakādīna-manāpatti pakāsitā;
```

```
Samuṭṭhānādayo sabbe, anantarasamā matā.
```

Sañciccakathā.

<p rend="hangnum">§1753.</p>

```
Sace <pb ed="V" n="0.0142" /> bhaṇḍanajātānaṃ, bhikkhūnaṃ pana bhikkhu yo;
```

```
Tiṭṭheyyupassutiṃ sotuṃ, tassa pācittiyaṃ siyā.
```

<p rend="hangnum">§1754.</p>

```
‘‘Yaṃ ime tu bhaṇissanti, taṃ sossāmī’’ti gacchato;
```

```
Codetukāmatāyassa, dukkaṭaṃ tu pade pade.
```

<p rend="hangnum">§1755.</p>

```
Purato gacchato sotuṃ, ohīyantassa dukkaṭaṃ;
```

```
Gacchato turitaṃ vāpi, ayameva vinicchayo.
```

<p rend="hangnum">§1756.</p>

```
Ṭhitokāsaṃ panāgantvā, yadi mantenti attano;
```

```
Ukkāsitvāpi vā ettha, ñāpetabbamahanti vā.
```

<p rend="hangnum">§1757.</p>

```
Tassevamakarontassa<pb ed="M" n="0.0163" />, pācitti savane siyā;
```

```
Tikapācittiyaṃ vuttaṃ, sese ca tikadukkaṭaṃ.
```

<p rend="hangnum">§1758.</p>

```
‘‘Imesaṃ vacanaṃ sutvā, oramissa’’nti gacchato;
```

```
Tathā ummattakādīna-manāpatti pakāsitā.
```

<p rend="hangnum">§1759.</p>

```
Theyyasatthasamuṭṭhānaṃ, idaṃ hoti kriyākriyaṃ;
```

```
Kāyakammaṃ vacīkammaṃ, sadosaṃ dukkhavedanaṃ.
```

Upassutikathā.

<p rend="hangnum">§1760.</p>

```
Dhammikānaṃ tu kammānaṃ, chandaṃ datvā sace pana;
```

```
Pacchā khīyati pācitti, vācato vācato siyā.
```

<p rend="hangnum">§1761.</p>

```
Adhamme pana kammasmiṃ, dhammakammanti saññino;
```

```
Vimatissubhayatthāpi, hoti āpatti dukkaṭaṃ.
```

<p rend="hangnum">§1762.</p>

```
‘‘Adhammena ca vaggena, tathākammārahassa ca;
```

```
Ime kammaṃ karontī’’ti, ñatvā khīyati tassa ca.
```

<p rend="hangnum">§1763.</p>

```
Tathā ummattakādīna-manāpatti pakāsitā;
```

```
Amūlakasamānāva, samuṭṭhānādayo nayā.
```

Kammapaṭibāhanakathā.

<p rend="hangnum">§1764.</p>

```
Yāva ārocitaṃ vatthu, avinicchitameva vā;
```

```
Ṭhapitā ñatti vā niṭṭhaṃ, kammavācā na gacchati.
```

<p rend="hangnum">§1765.</p>

```
Etasmiṃ <pb ed="V" n="0.0143" /> antare kammaṃ, kopetuṃ parisāya hi;
```

```
Hatthapāsaṃ jahantassa, hoti āpatti dukkaṭaṃ.
```

<p rend="hangnum">§1766.</p>

```
Adatvā jahite chandaṃ, tassa pācittiyaṃ siyā;
```

```
Dhammakamme adhamme ca, vimatissa ca dukkaṭaṃ.
```

<p rend="hangnum">§1767.</p>

```
Adhammepi <pb ed="M" n="0.0164" /> ca kammasmiṃ, dhammakammanti saññino;
```

```
‘‘Saṅghassa bhaṇḍanādīni, bhavissantī’’ti saññino.
```

<p rend="hangnum">§1768.</p>

```
Gilāno vā gilānassa, karaṇīye na dosatā;
```

```
Na ca kopetukāmassa, kammaṃ passāvanādinā.
```

<p rend="hangnum">§1769.</p>

```
Pīḷitassāgamissāmi, iccevaṃ gacchatopi vā;
```

```
Samaṃ samanubhāsena, samuṭṭhānaṃ kriyākriyaṃ.
```

Chandaṃ adatvā gamanakathā.

<p rend="hangnum">§1770.</p>

```
Samaggena ca saṅghena, saddhiṃ datvāna cīvaraṃ;
```

```
Sammatassa hi bhikkhussa, pacchā khīyati yo pana.
```

<p rend="hangnum">§1771.</p>

```
Tassa vācāya vācāya, pācitti paridīpitā;
```

```
Tikapācittiyaṃ dhamma- kamme vuttaṃ tu cīvaraṃ.
```

<p rend="hangnum">§1772.</p>

```
Ṭhapetvāññaparikkhāraṃ, datvā khīyati dukkaṭaṃ;
```

```
Saṅghenāsammatassāpi, cīvaraṃ aññameva vā.
```

<p rend="hangnum">§1773.</p>

```
Tathevānupasampanne, sabbatthāpi ca dukkaṭaṃ;
```

```
Chandādīnaṃ vaseneva, karontañca sabhāvato.
```

<p rend="hangnum">§1774.</p>

```
Khīyantassa anāpatti, tathā ummattakādino;
```

```
Amūlakasamā ñeyyā, samuṭṭhānādayo nayā.
```

Dubbalakathā.

<p rend="hangnum">§1775.</p>

```
Idaṃ tiṃsakakaṇḍasmiṃ, antimena ca sabbathā;
```

```
Tulyaṃ dvādasamaṃ sabbaṃ, ayameva visesatā.
```

<p rend="hangnum">§1776.</p>

```
Tattha <pb ed="M" n="0.0165" /> nissaggiyaṃ vuttaṃ, attano pariṇāmanā;
```

```
Idha suddhikapācitti, puggale pariṇāmanā.
```

Pariṇāmanakathā.

Sahadhammikavaggo aṭṭhamo.

<p rend="hangnum">§1777.</p>

```
Anikkhante <pb ed="V" n="0.0144" /> ce rājasmiṃ, anikkhantāya deviyā;
```

```
Sayanīyagharā tassa, ummāraṃ yo atikkame.
```

<p rend="hangnum">§1778.</p>

```
Dukkaṭaṃ paṭhame pāde, pācitti dutiye siyā;
```

```
Deviyā vāpi rañño vā, sace na viditāgamo.
```

<p rend="hangnum">§1779.</p>

```
Paṭisaṃvidite neva-paṭisaṃviditasaññino;
```

```
Tattha vematikassāpi, dukkaṭaṃ paridīpitaṃ.
```

<p rend="hangnum">§1780.</p>

```
Paṭisaṃviditasaññissa, neva ca khattiyassa vā;
```

```
Na khattiyābhisekena, abhisittassa vā pana.
```

<p rend="hangnum">§1781.</p>

```
Ubhosubhinnamaññasmiṃ, nikkhante visatopi vā;
```

```
Na dosummattakādīnaṃ, kathinena kriyākriyaṃ.
```

Antepurakathā.

<p rend="hangnum">§1782.</p>

```
Rajataṃ jātarūpaṃ vā, uggaṇhantassa attano;
```

```
Tassa nissaggiyāpatti, uggaṇhāpayatopi vā.
```

<p rend="hangnum">§1783.</p>

```
Gaṇapuggalasaṅghānaṃ, navakammassa cetiye;
```

```
Uggaṇhāpayato hoti, dukkaṭaṃ gaṇhatopi vā.
```

<p rend="hangnum">§1784.</p>

```
Avasesañca muttādi-ratanaṃ attanopi vā;
```

```
Saṅghādīnampi atthāya, uggaṇhantassa dukkaṭaṃ.
```

<p rend="hangnum">§1785.</p>

```
Sace <pb ed="M" n="0.0166" /> kappiyavatthuṃ vā, vatthuṃ vāpi akappiyaṃ;
```

```
Tālapaṇṇampi vā hotu, mātukaṇṇapilandhanaṃ.
```

<p rend="hangnum">§1786.</p>

```
Bhaṇḍāgārikasīsena, yaṃ kiñci gihisantakaṃ;
```

```
Tassa pācittiyāpatti, paṭisāmayato pana.
```

<p rend="hangnum">§1787.</p>

```
‘‘Idaṃ ṭhapetvā dehī’’ti, vuttena pana kenaci;
```

```
‘‘Na vaṭṭatī’’ti vatvā taṃ, na nidhetabbameva tu.
```

<p rend="hangnum">§1788.</p>

```
‘‘Ṭhapehī’’ti ca pātetvā, sace gacchati puggalo;
```

```
Palibodho hi nāmeso, ṭhapetuṃ pana vaṭṭati.
```

<p rend="hangnum">§1789.</p>

```
Anuññāte panaṭṭhāne, uggahetvā anādarā;
```

```
Sammā anikkhipantassa, hoti āpatti dukkaṭaṃ.
```

<p rend="hangnum">§1790.</p>

```
Anuññāte <pb ed="V" n="0.0145" /> panaṭṭhāne, gahetvā ratanaṃ pana;
```

```
Nikkhipantassa vā sammā, bhaṇḍaṃ ratanasammataṃ.
```

<p rend="hangnum">§1791.</p>

```
Gaṇhantassa ca vissāsaṃ, tāvakālikameva ca;
```

```
Na dosummattakādīnaṃ, sañcarittasamodayaṃ.
```

Ratanakathā.

<p rend="hangnum">§1792.</p>

```
Majjhaṇhasamayā uddhaṃ, aruṇuggamato pure;
```

```
Etasmiṃ antare kālo, vikāloti pavuccati.
```

<p rend="hangnum">§1793.</p>

```
Santaṃ bhikkhumanāpucchā, vikāle paccayaṃ vinā;
```

```
Parikkhittassa gāmassa, parikkhepokkame pana.
```

<p rend="hangnum">§1794.</p>

```
Aparikkhittagāmassa, upacārokkamepi vā;
```

```
Dukkaṭaṃ paṭhame pāde, pācitti dutiye siyā.
```

<p rend="hangnum">§1795.</p>

```
Atha sambahulā gāmaṃ, vikāle pavisanti ce;
```

```
Āpucchitvāva gantabbaṃ, aññamaññaṃ na caññathā.
```

<p rend="hangnum">§1796.</p>

```
Gacchanti <pb ed="M" n="0.0167" /> ce tato aññaṃ, tato aññanti vaṭṭati;
```

```
Puna āpucchane kiccaṃ, natthi gāmasatepi ca.
```

<p rend="hangnum">§1797.</p>

```
Passambhetvāna ussāhaṃ, vihāratthāya niggatā;
```

```
Pavisanti sace aññaṃ, pucchitabbaṃ tu antarā.
```

<p rend="hangnum">§1798.</p>

```
Katvā kulaghare bhatta- kiccaṃ aññattha vā pana;
```

```
Sace caritukāmo yo, sappibhikkhāya vā siyā.
```

<p rend="hangnum">§1799.</p>

```
Āpucchitvāva gantabbaṃ, passe ce bhikkhu labbhati;
```

```
Asante pana natthīti, gantabbaṃ tu yathāsukhaṃ.
```

<p rend="hangnum">§1800.</p>

```
Otaritvā mahāvīthiṃ, bhikkhuṃ yadi ca passati;
```

```
Natthi āpucchane kiccaṃ, caritabbaṃ yathāsukhaṃ.
```

<p rend="hangnum">§1801.</p>

```
Gāmamajjhena maggena, gacchantasseva bhikkhuno;
```

```
‘‘Carissāmī’’ti uppanne, telabhikkhāya mānase.
```

<p rend="hangnum">§1802.</p>

```
Āpucchitvāva gantabbaṃ, passe ce bhikkhu vijjati;
```

```
Anokkamma carantassa, maggā āpucchanena kiṃ?
```

<p rend="hangnum">§1803.</p>

```
Tikapācittiyaṃ<pb ed="V" n="0.0146" />, kāle, vikāloyanti saññino;
```

```
Kāle vematikassāpi, hoti āpatti dukkaṭaṃ.
```

<p rend="hangnum">§1804.</p>

```
Āpucchitvāva santaṃ vā, anāpucchā asantakaṃ;
```

```
Kicce accāyike vāpi, pavisantassa bhikkhuno.
```

<p rend="hangnum">§1805.</p>

```
Gacchato antarārāmaṃ, bhikkhunīnaṃ upassayaṃ;
```

```
Tathā āsanasālaṃ vā, titthiyānaṃ upassayaṃ.
```

<p rend="hangnum">§1806.</p>

```
Siyā gāmena maggo ce, anāpattāpadāsupi;
```

```
Samuṭṭhānādayo sabbe, kathinena samā matā.
```

<p rend="hangnum">§1807.</p>

```
Na kevalamanāpucchā, abandhitvā ca bandhanaṃ;
```

```
Apārupitvā saṅghāṭiṃ, gacchatopinavajjatā.
```

Vikālagāmappavesanakathā.

<p rend="hangnum">§1808.</p>

```
Aṭṭhidantamayaṃ <pb ed="M" n="0.0168" /> sūci-gharaṃ vāpi visāṇajaṃ;
```

```
Kārāpane ca karaṇe, bhikkhuno hoti dukkaṭaṃ.
```

<p rend="hangnum">§1809.</p>

```
Lābhe bhedanakaṃ tassa, pācittiyamudīritaṃ;
```

```
Aññassatthāya karaṇe, tathā kārāpanepi ca.
```

<p rend="hangnum">§1810.</p>

```
Aññena ca kataṃ laddhā, dukkaṭaṃ paribhuñjato;
```

```
Anāpattāraṇike vidhe, gaṇṭhikañjanikāsupi.
```

<p rend="hangnum">§1811.</p>

```
Dakapuñchaniyā vāsi-jaṭe ummattakādino;
```

```
Samuṭṭhānādayo nayā, sañcarittasamā matā.
```

Sūcigharakathā.

<p rend="hangnum">§1812.</p>

```
Navaṃ mañcampi pīṭhaṃ vā, kārāpentena bhikkhunā;
```

```
Aṭṭhaṅgulappamāṇena, sugataṅgulato pana.
```

<p rend="hangnum">§1813.</p>

```
Kārāpetabbamevaṃ tu, ṭhapetvā heṭṭhimāṭaniṃ;
```

```
Sacchedā tassa pācitti, tamatikkamato siyā.
```

<p rend="hangnum">§1814.</p>

```
Aññassatthāya karaṇe, tathā kārāpanepi ca;
```

```
Aññena ca kataṃ laddhā, dukkaṭaṃ paribhuñjato.
```

<p rend="hangnum">§1815.</p>

```
Anāpatti <pb ed="V" n="0.0147" /> pamāṇena, karontassappamāṇikaṃ;
```

```
Labhitvā tassa pādesu, chinditvā paribhuñjato.
```

<p rend="hangnum">§1816.</p>

```
Neva chinditukāmo ce, nikhaṇitvā pamāṇato;
```

```
Uttānaṃ vāpi aṭṭaṃ vā, bandhitvā paribhuñjato.
```

Mañcakathā.

<p rend="hangnum">§1817.</p>

```
Mañcaṃ vā pana pīṭhaṃ vā, tūlonaddhaṃ kareyya yo;
```

```
Tassuddālanakaṃ vuttaṃ, pācittiyamanītinā.
```

<p rend="hangnum">§1818.</p>

```
Anāpatti <pb ed="M" n="0.0169" /> panāyoge, bandhane aṃsabaddhake;
```

```
Bibbohane parissāve, thavikādīsu bhikkhuno.
```

<p rend="hangnum">§1819.</p>

```
Aññena ca kataṃ laddhā, uddāletvā nisevato;
```

```
Anantarassimassāpi, sañcarittasamā nayā.
```

Tūlonaddhakathā.

<p rend="hangnum">§1820.</p>

```
Nisīdanaṃ karontena, kātabbaṃ tu pamāṇato;
```

```
Pamāṇātikkame tassa, payoge dukkaṭaṃ siyā.
```

<p rend="hangnum">§1821.</p>

```
Paṭilābhena sacchedaṃ, pācittiyamudīritaṃ;
```

```
Dvīsu ṭhānesu phāletvā, tassa tisso dasā siyuṃ.
```

<p rend="hangnum">§1822.</p>

```
Anāpatti pamāṇena, karontassa tadūnakaṃ;
```

```
Vitānādiṃ karontassa, sañcarittasamā nayā.
```

Nisīdanakathā.

<p rend="hangnum">§1823.</p>

```
Roge kaṇḍupaṭicchādi, kātabbā hi pamāṇato;
```

```
Pamāṇātikkame tassa, payoge dukkaṭaṃ siyā.
```

<p rend="hangnum">§1824.</p>

```
Paṭilābhena sacchedaṃ, pācittiyamudīritaṃ;
```

```
Anāpattinayopettha, anantarasamo mato.
```

Kaṇḍupaṭicchādikathā.

<p rend="hangnum">§1825.</p>

```
Pamāṇeneva <pb ed="V" n="0.0148" /> kātabbā, tathā vassikasāṭikā;
```

```
Pamāṇātikkame tassa, anantarasamo nayo.
```

Vassikasāṭikakathā.

<p rend="hangnum">§1826.</p>

```
Cīvarena <pb ed="M" n="0.0170" /> sace tulya-ppamāṇaṃ sugatassa tu;
```

```
Cīvaraṃ bhikkhu kāreyya, karaṇe dukkaṭaṃ siyā.
```

<p rend="hangnum">§1827.</p>

```
Paṭilābhena sacchedaṃ, pācittiyamudīritaṃ;
```

```
Anantarasamoyeva, anāpattinayo mato.
```

<p rend="hangnum">§1828.</p>

```
Dīghaso ca pamāṇena, nava tassa vidatthiyo;
```

```
Tiriyaṃ cha viniddiṭṭhā, sugatassa vidatthiyā.
```

<p rend="hangnum">§1829.</p>

```
Aññena ca kataṃ laddhā, sevato dukkaṭaṃ bhave;
```

```
Samuṭṭhānādayo sabbe, sañcarittasamā matā.
```

Nandakathā.

Rājavaggo navamo.

Iti vinayavinicchaye pācittiyakathā niṭṭhitā.

#### Pāṭidesanīyakathā

<p rend="hangnum">§1830.</p>

```
Yo cantaragharaṃ bhikkhu, paviṭṭhāya tu hatthato;
```

```
Aññātikāya yaṃ kiñci, tassa bhikkhuniyā pana.
```

<p rend="hangnum">§1831.</p>

```
Sahatthā paṭiggaṇheyya, khādanaṃ bhojanampi vā;
```

```
Gahaṇe dukkaṭaṃ bhoge, pāṭidesaniyaṃ siyā.
```

<p rend="hangnum">§1832.</p>

```
Rathikāyapi vā byūhe, sandhisiṅghāṭakesu vā;
```

```
Hatthisālādike ṭhatvā, gaṇhatopi ayaṃ nayo.
```

<p rend="hangnum">§1833.</p>

```
Rathikāya <pb ed="V" n="0.0149" /> sace ṭhatvā, deti bhikkhuni bhojanaṃ;
```

```
Āpatti antarārāme, ṭhatvā gaṇhāti bhikkhu ce.
```

<p rend="hangnum">§1834.</p>

```
Etthantaragharaṃ tassā, paviṭṭhāya hi vākyato;
```

```
Bhikkhussa ca ṭhitaṭṭhānaṃ, nappamāṇanti vaṇṇitaṃ.
```

<p rend="hangnum">§1835.</p>

```
Tasmā <pb ed="M" n="0.0171" /> bhikkhuniyā ṭhatvā, ārāmādīsu dentiyā;
```

```
Vīthiyādīsu ce ṭhatvā, na doso paṭigaṇhato.
```

<p rend="hangnum">§1836.</p>

```
Yāmakālikasattāha-kālikaṃ yāvajīvikaṃ;
```

```
Āhāratthāya gahaṇe, ajjhohāre ca dukkaṭaṃ.
```

<p rend="hangnum">§1837.</p>

```
Āmisena asambhinna-rasaṃ sandhāya bhāsitaṃ;
```

```
Pāṭidesaniyāpatti, sambhinnekarase siyā.
```

<p rend="hangnum">§1838.</p>

```
Ekatoupasampanna-hatthato paṭigaṇhato;
```

```
Kālikānaṃ catunnampi, āhāratthāya dukkaṭaṃ.
```

<p rend="hangnum">§1839.</p>

```
Ñātikāyapi aññāti-saññino vimatissa vā;
```

```
Dukkaṭaṃ ñātisaññissa, tathā aññātikāya vā.
```

<p rend="hangnum">§1840.</p>

```
Dāpentiyā anāpatti, dadamānāya vā pana;
```

```
Nikkhipitvāntarārāmā-dīsu ṭhatvāpi dentiyā.
```

<p rend="hangnum">§1841.</p>

```
Gāmato nīharitvā vā, deti ce bahi vaṭṭati;
```

```
‘‘Paccaye sati bhuñjā’’ti, deti ce kālikattayaṃ.
```

<p rend="hangnum">§1842.</p>

```
Hatthato sāmaṇerīnaṃ, sikkhamānāya vā tathā;
```

```
Idaṃ eḷakalomena, samuṭṭhānaṃ samaṃ mataṃ.
```

Paṭhamapāṭidesanīyakathā.

<p rend="hangnum">§1843.</p>

```
Avutte ‘‘apasakkā’’ti, ekenāpi ca bhikkhunā;
```

```
Sacejjhoharaṇatthāya, āmisaṃ paṭigaṇhati.
```

<p rend="hangnum">§1844.</p>

```
Gahaṇe dukkaṭaṃ bhoge, pāṭidesaniyaṃ siyā;
```

```
Ekatoupasampannaṃ, na vārentassa dukkaṭaṃ.
```

<p rend="hangnum">§1845.</p>

```
Tathevānupasampannā-yupasampannasaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1846.</p>

```
Anāpattittano <pb ed="M" n="0.0172" /><pb ed="V" n="0.0150" /> bhattaṃ, padāpeti na deti ce;
```

```
Tathā aññassa bhattaṃ vā, na dāpeti padeti ce.
```

<p rend="hangnum">§1847.</p>

```
Yaṃ na dinnaṃ taṃ dāpeti, na dinnaṃ yattha vāpi ca;
```

```
Tattha tampi ca sabbesaṃ, samaṃ dāpeti bhikkhunī.
```

<p rend="hangnum">§1848.</p>

```
Vosāsantī ṭhitā sikkha-mānā vā sāmaṇerikā;
```

```
Bhojanāni ca pañceva, vinā, ummattakādino.
```

<p rend="hangnum">§1849.</p>

```
Kathinena samuṭṭhānaṃ, samānanti pakāsitaṃ;
```

```
Kriyākriyamidaṃ vuttaṃ, ticittañca tivedanaṃ.
```

Dutiyapāṭidesanīyakathā.

<p rend="hangnum">§1850.</p>

```
Sekkhanti sammate bhikkhu, laddhasammutike kule;
```

```
Gharūpacārokkamanā, pubbeva animantito.
```

<p rend="hangnum">§1851.</p>

```
Agilāno gahetvā ce, paribhuñjeyya āmisaṃ;
```

```
Gahaṇe dukkaṭaṃ bhoge, pāṭidesaniyaṃ siyā.
```

<p rend="hangnum">§1852.</p>

```
Yāmakālikasattāha-kālike yāvajīvike;
```

```
Gahaṇe paribhoge ca, hoti āpatti dukkaṭaṃ.
```

<p rend="hangnum">§1853.</p>

```
Asekkhasammate sekkha-sammatanti ca saññino;
```

```
Tattha vematikassāpi, tatheva paridīpitaṃ.
```

<p rend="hangnum">§1854.</p>

```
Anāpatti gilānassa, gilānassāvasesake;
```

```
Nimantitassa vā bhikkhā, aññesaṃ tattha dīyati.
```

<p rend="hangnum">§1855.</p>

```
Gharato nīharitvā vā, denti ce yattha katthaci;
```

```
Niccabhattādike vāpi, tathā ummattakādino.
```

<p rend="hangnum">§1856.</p>

```
Anāgate hi bhikkhumhi, gharato paṭhamaṃ pana;
```

```
Nīharitvā sace dvāre, sampatte denti vaṭṭati.
```

<p rend="hangnum">§1857.</p>

```
Bhikkhuṃ <pb ed="M" n="0.0173" /> pana ca disvāva, nīharitvāna gehato;
```

```
Na vaṭṭati sace denti, samuṭṭhāneḷakūpamaṃ.
```

Tatiyapāṭidesanīyakathā.

<p rend="hangnum">§1858.</p>

```
Gahaṭṭhenāgahaṭṭhena<pb ed="V" n="0.0151" />, itthiyā purisena vā;
```

```
Ārāmaṃ upacāraṃ vā, pavisitvā sace pana.
```

<p rend="hangnum">§1859.</p>

```
‘‘Itthannāmassa te bhattaṃ, yāgu vā āharīyati’’;
```

```
Evamārocitaṃ vuttaṃ, paṭisaṃviditanti hi.
```

<p rend="hangnum">§1860.</p>

```
Āharīyatu taṃ pacchā, yathārocitameva vā;
```

```
Tassa vā parivārampi, aññaṃ katvā bahuṃ pana.
```

<p rend="hangnum">§1861.</p>

```
Yāguyā viditaṃ katvā, pūvaṃ bhattaṃ haranti ce;
```

```
Idampi viditaṃ vuttaṃ, vaṭṭatīti **kurundiyaṃ**.
```

<p rend="hangnum">§1862.</p>

```
Kulāni pana aññāni, deyyadhammaṃ panattano;
```

```
Haranti tena saddhiṃ ce, sabbaṃ vaṭṭati tampi ca.
```

<p rend="hangnum">§1863.</p>

```
Anārocitamevaṃ yaṃ, yaṃ ārāmamanābhataṃ;
```

```
Taṃ asaṃviditaṃ nāma, sahadhammikañāpitaṃ.
```

<p rend="hangnum">§1864.</p>

```
Yaṃ asaṃviditaṃ katvā, ābhataṃ pana taṃ bahi;
```

```
Ārāmaṃ pana pesetvā, kārāpetvā tamāhare.
```

<p rend="hangnum">§1865.</p>

```
Gantvā vā antarāmagge, gahetabbaṃ tu bhikkhunā;
```

```
Sace evamakatvā taṃ, ārāme upacārato.
```

<p rend="hangnum">§1866.</p>

```
Gahetvājjhoharantassa, gahaṇe dukkaṭaṃ siyā;
```

```
Ajjhohārapayogesu, pāṭidesaniyaṃ mataṃ.
```

<p rend="hangnum">§1867.</p>

```
Paṭisaṃviditeyeva, asaṃviditasaññino;
```

```
Tattha vematikassāpi, hoti āpatti dukkaṭaṃ.
```

<p rend="hangnum">§1868.</p>

```
Paṭisaṃvidite <pb ed="M" n="0.0174" /> tassa, gilānassāvasesake;
```

```
Bahārāme gahetvā vā, antoyevassa bhuñjato.
```

<p rend="hangnum">§1869.</p>

```
Tatthajātaphalādīni, anāpatteva khādato;
```

```
Samuṭṭhānādayo sabbe, kathinena samā matā.
```

Catutthapāṭidesanīyakathā.

Iti vinayavinicchaye pāṭidesanīyakathā niṭṭhitā.

#### Sekhiyakathā

<p rend="hangnum">§1870.</p>

```
Yo <pb ed="V" n="0.0152" /> anādariyeneva, purato pacchatopi vā;
```

```
Olambetvā nivāseyya, tassa cāpatti dukkaṭaṃ.
```

<p rend="hangnum">§1871.</p>

```
Hatthisoṇḍāditulyaṃ tu, nivāsentassa dukkaṭaṃ;
```

```
Āpattibhīrunā niccaṃ, vatthabbaṃ parimaṇḍalaṃ.
```

<p rend="hangnum">§1872.</p>

```
Jāṇumaṇḍalato heṭṭhā, aṭṭhaṅgulappamāṇakaṃ;
```

```
Otāretvā nivatthabbaṃ, tato ūnaṃ na vaṭṭati.
```

<p rend="hangnum">§1873.</p>

```
Asañciccāsatissāpi, ajānantassa kevalaṃ;
```

```
Anāpatti gilānassā-padāsummattakādino.
```

Parimaṇḍalakathā.

<p rend="hangnum">§1874.</p>

```
Ubho koṇe samaṃ katvā, sādaraṃ parimaṇḍalaṃ;
```

```
Katvā pārupitabbevaṃ, akarontassa dukkaṭaṃ.
```

<p rend="hangnum">§1875.</p>

```
Avisesena vuttaṃ tu, idaṃ sikkhāpadadvayaṃ;
```

```
Tasmā ghare vihāre vā, kattabbaṃ parimaṇḍalaṃ.
```

Dutiyaṃ.

<p rend="hangnum">§1876.</p>

```
Gaṇṭhikaṃ <pb ed="M" n="0.0175" /> paṭimuñcitvā, katvā koṇe ubho samaṃ;
```

```
Chādetvā maṇibandhañca, gantabbaṃ gīvameva ca.
```

<p rend="hangnum">§1877.</p>

```
Tathā akatvā bhikkhussa, jattūnipi urampi ca;
```

```
Vivaritvā yathākāmaṃ, gacchato hoti dukkaṭaṃ.
```

Tatiyaṃ.

<p rend="hangnum">§1878.</p>

```
Galavāṭakato uddhaṃ, sīsañca maṇibandhato;
```

```
Hatthe piṇḍikamaṃsamhā, heṭṭhā pāde ubhopi ca.
```

<p rend="hangnum">§1879.</p>

```
Vivaritvāvasesañca<pb ed="V" n="0.0153" />, chādetvā ce nisīdati;
```

```
Hoti so suppaṭicchanno, doso vāsūpagassa na.
```

Catutthaṃ.

<p rend="hangnum">§1880.</p>

```
Hatthaṃ vā pana pādaṃ vā, acālentena bhikkhunā;
```

```
Suvinītena gantabbaṃ, chaṭṭhe natthi visesatā.
```

Pañcamachaṭṭhāni.

<p rend="hangnum">§1881.</p>

```
Satīmatāvikārena, yugamattañca pekkhinā;
```

```
Susaṃvutena gantabbaṃ, bhikkhunokkhittacakkhunā.
```

<p rend="hangnum">§1882.</p>

```
Yattha katthaci hi ṭṭhāne, ekasmiṃ antare ghare;
```

```
Ṭhatvā parissayābhāvaṃ, oloketumpi vaṭṭati.
```

<p rend="hangnum">§1883.</p>

```
Yo anādariyaṃ katvā, olokento tahiṃ tahiṃ;
```

```
Sacentaraghare yāti, dukkaṭaṃ aṭṭhamaṃ tathā.
```

Sattamaṭṭhamāni.

<p rend="hangnum">§1884.</p>

```
Ekato <pb ed="M" n="0.0176" /> ubhato vāpi, hutvā ukkhittacīvaro;
```

```
Indakhīlakato anto, gacchato hoti dukkaṭaṃ.
```

Navamaṃ.

<p rend="hangnum">§1885.</p>

```
Tathā nisinnakālepi, nīharantena kuṇḍikaṃ;
```

```
Anukkhipitvā dātabbā, doso vāsūpagassa na.
```

Dasamaṃ.

Paṭhamo vaggo.

<p rend="hangnum">§1886.</p>

```
Na vaṭṭati hasantena, gantuñceva nisīdituṃ;
```

```
Vatthusmiṃ hasanīyasmiṃ, sitamattaṃ tu vaṭṭati.
```

Paṭhamadutiyāni.

<p rend="hangnum">§1887.</p>

```
Appasaddena <pb ed="V" n="0.0154" /> gantabbaṃ, catutthepi ayaṃ nayo;
```

```
Mahāsaddaṃ karontassa, ubhayatthāpi dukkaṭaṃ.
```

Tatiyacatutthāni.

<p rend="hangnum">§1888.</p>

```
Kāyappacālakaṃ katvā, bāhusīsappacālakaṃ;
```

```
Gacchato dukkaṭaṃ hoti, tatheva ca nisīdato.
```

<p rend="hangnum">§1889.</p>

```
Kāyaṃ bāhuñca sīsañca, paggahetvā ujuṃ pana;
```

```
Gantabbamāsitabbañca, sameniriyāpathena tu.
```

<p rend="hangnum">§1890.</p>

```
Nisīdanena yuttesu, tīsu vāsūpagassa hi;
```

```
Anāpattīti ñātabbaṃ, viññunā vinayaññunā.
```

Dutiyo vaggo.

<p rend="hangnum">§1891.</p>

```
Khambhaṃ <pb ed="M" n="0.0177" /> katvā sasīsaṃ vā, pārupitvāna gacchato;
```

```
Dukkaṭaṃ muninā vuttaṃ, tathā ukkuṭikāya vā.
```

<p rend="hangnum">§1892.</p>

```
Hatthapallatthikāyāpi, dussapallatthikāya vā;
```

```
Tassantaraghare hoti, nisīdantassa dukkaṭaṃ.
```

<p rend="hangnum">§1893.</p>

```
Dutiye ca catutthe ca, chaṭṭhe vāsūpagassa tu;
```

```
Anāpattīti sāruppā, chabbīsati pakāsitā.
```

Chaṭṭhaṃ.

<p rend="hangnum">§1894.</p>

```
Sakkaccaṃ satiyuttena, bhikkhunā pattasaññinā;
```

```
Piṇḍapāto gahetabbo, samasūpova viññunā.
```

<p rend="hangnum">§1895.</p>

```
Sūpo bhattacatubbhāgo, ‘‘samasūpo’’ti vuccati;
```

```
Muggamāsakulatthānaṃ, sūpo ‘‘sūpo’’ti vuccati.
```

<p rend="hangnum">§1896.</p>

```
Anāpatti asañcicca, gilānassa raserase;
```

```
Tatheva ñātakādīnaṃ, aññatthāya dhanena vā.
```

Sattamaṭṭhamanavamāni.

<p rend="hangnum">§1897.</p>

```
Antolekhāpamāṇena<pb ed="V" n="0.0155" />, pattassa mukhavaṭṭiyā;
```

```
Pūritova gahetabbo, adhiṭṭhānūpagassa tu.
```

<p rend="hangnum">§1898.</p>

```
Tattha thūpīkataṃ katvā, gaṇhato yāvakālikaṃ;
```

```
Yaṃ kiñci pana bhikkhussa, hoti āpatti dukkaṭaṃ.
```

<p rend="hangnum">§1899.</p>

```
Adhiṭṭhānūpage patte, kālikattayameva ca;
```

```
Sese thūpīkataṃ sabbaṃ, vaṭṭateva na saṃsayo.
```

<p rend="hangnum">§1900.</p>

```
Dvīsu pattesu bhattaṃ tu, gahetvā pattamekakaṃ;
```

```
Pūretvā yadi peseti, bhikkhūnaṃ pana vaṭṭati.
```

<p rend="hangnum">§1901.</p>

```
Patte <pb ed="M" n="0.0178" /> pakkhippamānaṃ yaṃ, ucchukhaṇḍaphalādikaṃ;
```

```
Orohati sace heṭṭhā, na taṃ thūpīkataṃ siyā.
```

<p rend="hangnum">§1902.</p>

```
Pupphatakkolakādīnaṃ, ṭhapetvā ce vaṭaṃsakaṃ;
```

```
Dinnaṃ ayāvakālittā, na taṃ thūpīkataṃ siyā.
```

<p rend="hangnum">§1903.</p>

```
Vaṭaṃsakaṃ tu pūvassa, ṭhapetvā odanopari;
```

```
Piṇḍapātaṃ sace denti, idaṃ thūpīkataṃ siyā.
```

<p rend="hangnum">§1904.</p>

```
Bhattassūpari paṇṇaṃ vā, thālakaṃ vāpi kiñcipi;
```

```
Ṭhapetvā paripūretvā, sace gaṇhāti vaṭṭati.
```

<p rend="hangnum">§1905.</p>

```
Paṭiggahetumevassa, taṃ tu sabbaṃ na vaṭṭati;
```

```
Gahitaṃ sugahitaṃ, pacchā, bhuñjitabbaṃ yathāsukhaṃ.
```

Tatiyo vaggo.

<p rend="hangnum">§1906.</p>

```
Paṭhamaṃ dutiyaṃ vutta-nayaṃ tu tatiye pana;
```

```
Uparodhimadassetvā, bhottabbaṃ paṭipāṭiyā.
```

<p rend="hangnum">§1907.</p>

```
Aññesaṃ attano bhattaṃ, ākiraṃ pana bhājane;
```

```
Natthomasati ce doso, tathā uttaribhaṅgakaṃ.
```

Tatiyaṃ.

<p rend="hangnum">§1908.</p>

```
Catutthe yaṃ tu vattabbaṃ, vuttaṃ pubbe asesato;
```

```
Pañcame matthakaṃ doso, madditvā paribhuñjato.
```

<p rend="hangnum">§1909.</p>

```
Anāpatti <pb ed="V" n="0.0156" /> gilānassa, parittepi ca sesake;
```

```
Ekato pana madditvā, saṃkaḍḍhitvāna bhuñjato.
```

Catutthapañcamāni.

<p rend="hangnum">§1910.</p>

```
Yo <pb ed="M" n="0.0179" /> bhiyyokamyatāhetu, sūpaṃ vā byañjanampi vā;
```

```
Paṭicchādeyya bhattena, tassa cāpatti dukkaṭaṃ.
```

Chaṭṭhaṃ.

<p rend="hangnum">§1911.</p>

```
Viññattiyaṃ tu vattabbaṃ, apubbaṃ natthi kiñcipi;
```

```
Aṭṭhame pana ujjhāne, gilānopi na muccati.
```

<p rend="hangnum">§1912.</p>

```
‘‘Dassāmi dāpessāmī’’ti, olokentassa bhikkhuno;
```

```
Anāpattīti ñātabbaṃ, na ca ujjhānasaññino.
```

Aṭṭhamaṃ.

<p rend="hangnum">§1913.</p>

```
Mahantaṃ pana moraṇḍaṃ, kukkuṭaṇḍañca khuddakaṃ;
```

```
Tesaṃ majjhappamāṇena, kattabbo kabaḷo pana.
```

<p rend="hangnum">§1914.</p>

```
Khajjake pana sabbattha, mūlakhādaniyādike;
```

```
Phalāphale anāpatti, gilānummattakādino.
```

Navamaṃ.

<p rend="hangnum">§1915.</p>

```
Adīgho pana kātabbo, ālopo parimaṇḍalo;
```

```
Khajjatuttaribhaṅgasmiṃ, anāpatti phalāphale.
```

Dasamaṃ.

Catuttho vaggo.

<p rend="hangnum">§1916.</p>

```
Anāhaṭe mukhadvāraṃ, appatte kabaḷe pana;
```

```
Attano ca mukhadvāraṃ, vivarantassa dukkaṭaṃ.
```

Paṭhamaṃ.

<p rend="hangnum">§1917.</p>

```
Mukhe <pb ed="M" n="0.0180" /><pb ed="V" n="0.0157" /> ca sakalaṃ hatthaṃ, pakkhipantassa dukkaṭaṃ;
```

```
Mukhe ca kabaḷaṃ katvā, kathetuṃ na ca vaṭṭati.
```

<p rend="hangnum">§1918.</p>

```
Vacanaṃ yattakenassa, paripuṇṇaṃ na hoti hi;
```

```
Mukhasmiṃtattake sante, byāharantassa dukkaṭaṃ.
```

<p rend="hangnum">§1919.</p>

```
Mukhe harītakādīni, pakkhipitvā katheti yo;
```

```
Vacanaṃ paripuṇṇaṃ ce, kathetuṃ pana vaṭṭati.
```

Dutiyatatiyāni.

<p rend="hangnum">§1920.</p>

```
Yo piṇḍukkhepakaṃ bhikkhu, kabaḷacchedakampi vā;
```

```
Makkaṭo viya gaṇḍe vā, katvā bhuñjeyya dukkaṭaṃ.
```

Catutthapañcamachaṭṭhāni.

<p rend="hangnum">§1921.</p>

```
Niddhunitvāna hatthaṃ vā, bhattaṃ sitthāvakārakaṃ;
```

```
Jivhānicchārakaṃ vāpi, tathā ‘‘capu capū’’ti vā.
```

<p rend="hangnum">§1922.</p>

```
Anādaravaseneva, bhuñjato hoti dukkaṭaṃ;
```

```
Sattame aṭṭhame natthi, doso kacavarujjhane.
```

Sattamadasamāni.

Pañcamo vaggo.

<p rend="hangnum">§1923.</p>

```
Katvā evaṃ na bhottabbaṃ, saddaṃ ‘‘suru surū’’ti ca;
```

```
Hatthanillehakaṃ vāpi, na ca vaṭṭati bhuñjituṃ.
```

<p rend="hangnum">§1924.</p>

```
Phāṇitaṃ ghanayāguṃ vā, gahetvā aṅgulīhi taṃ;
```

```
Mukhe aṅguliyo bhottuṃ, pavesetvāpi vaṭṭati.
```

<p rend="hangnum">§1925.</p>

```
Na <pb ed="M" n="0.0181" /> patto lehitabbova, ekāyaṅgulikāya vā;
```

```
Ekaoṭṭhopi jivhāya, na ca nillehitabbako.
```

Catutthaṃ.

<p rend="hangnum">§1926.</p>

```
Sāmisena <pb ed="V" n="0.0158" /> tu hatthena, na ca pānīyathālakaṃ;
```

```
Gahetabbaṃ, paṭikkhittaṃ, paṭikkūlavasena hi.
```

<p rend="hangnum">§1927.</p>

```
Puggalassa ca saṅghassa, gahaṭṭhassattanopi ca;
```

```
Santako pana saṅkho vā, sarāvaṃ vāpi thālakaṃ.
```

<p rend="hangnum">§1928.</p>

```
Tasmā na ca gahetabbaṃ, gaṇhato hoti dukkaṭaṃ;
```

```
Anāmisena hatthena, gahaṇaṃ pana vaṭṭati.
```

Pañcamaṃ.

<p rend="hangnum">§1929.</p>

```
Uddharitvāpi bhinditvā, gahetvā vā paṭiggahe;
```

```
Nīharitvā anāpatti, chaḍḍentassa gharā bahi.
```

Chaṭṭhaṃ.

<p rend="hangnum">§1930.</p>

```
Chattaṃ yaṃ kiñci hatthena, sarīrāvayavena vā;
```

```
Sace dhārayamānassa, dhammaṃ deseti dukkaṭaṃ.
```

Sattamaṃ.

<p rend="hangnum">§1931.</p>

```
Ayameva nayo vutto, daṇḍapāṇimhi puggale;
```

```
Catuhatthappamāṇova, daṇḍo majjhimahatthato.
```

Aṭṭhamaṃ.

<p rend="hangnum">§1932.</p>

```
Tatheva <pb ed="M" n="0.0182" /> satthapāṇissa, dhammaṃ deseti dukkaṭaṃ;
```

```
Satthapāṇī na hotāsiṃ, sannayhitvā ṭhito pana.
```

Navamaṃ.

<p rend="hangnum">§1933.</p>

```
Dhanuṃ sarena saddhiṃ vā, dhanuṃ vā sarameva vā;
```

```
Sajiyaṃ nijiyaṃ vāpi, gahetvā dhanudaṇḍakaṃ.
```

<p rend="hangnum">§1934.</p>

```
Ṭhitassapi nisinnassa, nipannassāpi vā tathā;
```

```
Sace deseti saddhammaṃ, hoti āpatti dukkaṭaṃ.
```

<p rend="hangnum">§1935.</p>

```
Paṭimukkampi <pb ed="V" n="0.0159" /> kaṇṭhamhi, dhanuṃ hatthena yāvatā;
```

```
Na gaṇhāti naro tāva, dhammaṃ deseyya vaṭṭati.
```

Chaṭṭho vaggo.

<p rend="hangnum">§1936.</p>

```
Pādukāruḷhakassāpi, dhammaṃ deseti dukkaṭaṃ;
```

```
Akkamitvā ṭhitassāpi, paṭimukkassa vā tathā.
```

Paṭhamaṃ.

<p rend="hangnum">§1937.</p>

```
Upāhanagatassāpi, ayameva vinicchayo;
```

```
Sabbattha agilānassa, yāne vā sayanepi vā.
```

<p rend="hangnum">§1938.</p>

```
Nipannassāgilānassa, kaṭasāre chamāya vā;
```

```
Pīṭhe mañcepi vā ucce, nisinnena ṭhitena vā.
```

<p rend="hangnum">§1939.</p>

```
Na ca vaṭṭati desetuṃ, ṭhatvā vā uccabhūmiyaṃ;
```

```
Sayanesu gatenāpi, sayanesu gatassa ca.
```

<p rend="hangnum">§1940.</p>

```
Samāne vāpi ucce vā, nipanne neva vaṭṭati;
```

```
Nipannena ṭhitassāpi, nipannassapi vaṭṭati.
```

<p rend="hangnum">§1941.</p>

```
Nisinnena <pb ed="M" n="0.0183" /> nisinnassa, ṭhitassāpi ca vaṭṭati;
```

```
Ṭhitasseva ṭhitenāpi, desetumpi tatheva ca.
```

Dutiyatatiyacatutthāni.

<p rend="hangnum">§1942.</p>

```
Pallatthikā nisinnassa, agilānassa dehino;
```

```
Tathā veṭhitasīsassa, dhammaṃ deseti dukkaṭaṃ.
```

<p rend="hangnum">§1943.</p>

```
Kesantaṃ vivarāpetvā, deseti yadi vaṭṭati;
```

```
Sasīsaṃ pārutassāpi, ayameva vinicchayo.
```

Pañcamachaṭṭhasattamāni.

<p rend="hangnum">§1944.</p>

```
Aṭṭhame <pb ed="V" n="0.0160" /> navame vāpi, dasame natthi kiñcipi;
```

```
Sacepi therupaṭṭhānaṃ, gantvāna daharaṃ ṭhitaṃ.
```

<p rend="hangnum">§1945.</p>

```
Pañhaṃ pucchati ce thero, kathetuṃ na ca vaṭṭati;
```

```
Tassa passe panaññassa, kathetabbaṃ vijānatā.
```

Aṭṭhamanavamadasamāni.

Sattamo vaggo.

<p rend="hangnum">§1946.</p>

```
Gacchato purato pañhaṃ, na vattabbaṃ tu pacchato;
```

```
‘‘Pacchimassa kathemī’’ti, vattabbaṃ vinayaññunā.
```

<p rend="hangnum">§1947.</p>

```
Saddhiṃ uggahitaṃ dhammaṃ, sajjhāyati hi vaṭṭati;
```

```
Samameva yugaggāhaṃ, kathetuṃ gacchatopi ca.
```

Paṭhamaṃ.

<p rend="hangnum">§1948.</p>

```
Ekekassāpi <pb ed="M" n="0.0184" /> cakkassa, pathenāpi ca gacchato;
```

```
Uppathena samaṃ vāpi, gacchantasseva vaṭṭati.
```

Dutiyaṃ.

<p rend="hangnum">§1949.</p>

```
Tatiye natthi vattabbaṃ, catutthe harite pana;
```

```
Uccārādicatukkaṃ tu, karoto dukkaṭaṃ siyā.
```

<p rend="hangnum">§1950.</p>

```
Jīvarukkhassa yaṃ mūlaṃ, dissamānaṃ tu gacchati;
```

```
Sākhā vā bhūmilaggā taṃ, sabbaṃ haritameva hi.
```

<p rend="hangnum">§1951.</p>

```
Sace aharitaṃ ṭhānaṃ, pekkhantasseva bhikkhuno;
```

```
Vaccaṃ nikkhamatevassa, sahasā pana vaṭṭati.
```

<p rend="hangnum">§1952.</p>

```
Palālaṇḍupake vāpi, gomaye vāpi kismici;
```

```
Kattabbaṃ, haritaṃ pacchā, tamottharati vaṭṭati.
```

<p rend="hangnum">§1953.</p>

```
Kato aharite ṭhāne, haritaṃ eti vaṭṭati;
```

```
Siṅghāṇikā gatā ettha, kheḷeneva ca saṅgahaṃ.
```

Catutthaṃ.

<p rend="hangnum">§1954.</p>

```
Vaccakuṭisamuddādi-udakesupi <pb ed="V" n="0.0161" /> bhikkhuno;
```

```
Tesaṃ aparibhogattā, karoto natthi dukkaṭaṃ.
```

<p rend="hangnum">§1955.</p>

```
Deve pana ca vassante, udakoghe samantato;
```

```
Ajalaṃ alabhantena, jale kātumpi vaṭṭati.
```

Pañcamaṃ.

Aṭṭhamo vaggo.

<p rend="hangnum">§1956.</p>

```
Samuṭṭhānādayo <pb ed="M" n="0.0185" /> ñeyyā, sekhiyānaṃ panettha hi;
```

```
Ujjagghikādicattāri, kabaḷena mukhena ca.
```

<p rend="hangnum">§1957.</p>

```
Chamānīcāsanaṭṭhāna-pacchā uppathavā dasa;
```

```
Samuṭṭhānādayo tulyā, vuttā samanubhāsane.
```

<p rend="hangnum">§1958.</p>

```
Chattaṃ daṇḍāvudhaṃ satthaṃ, pādukāruḷhupāhanā;
```

```
Yānaṃ sayanapallattha-veṭhitoguṇṭhitāni ca.
```

<p rend="hangnum">§1959.</p>

```
Dhammadesanātulyāva, samuṭṭhānādinā pana;
```

```
Sūpodanena viññatti, theyyasatthasamaṃ mataṃ.
```

<p rend="hangnum">§1960.</p>

```
Avasesā tipaññāsa, samānā paṭhamena tu;
```

```
Sekhiyesupi sabbesu, anāpattāpadāsupi.
```

<p rend="hangnum">§1961.</p>

```
Ujjhānasaññike thūpī-kate sūpapaṭicchade;
```

```
Tīsu sikkhāpadesveva, gilāno na panāgato.
```

Sekhiyakathā.

<p rend="hangnum">§1962.</p>

```
Imaṃ viditvā vinaye vinicchayaṃ;
```

```
Visārado hoti, vinītamānaso;
```

```
Parehi so hoti ca duppadhaṃsiyo;
```

```
Tato hi sikkhe satataṃ samāhito.
```

<p rend="hangnum">§1963.</p>

```
Imaṃ <pb ed="V" n="0.0162" /> paramasaṃkaraṃ saṃkaraṃ;
```

```
Avecca savanāmataṃ nāmataṃ;
```

```
Paṭuttamadhike hite ke hi te;
```

```
Na yanti kalisāsane sāsane.
```

Iti vinayavinicchaye

Bhikkhuvibhaṅgakathā niṭṭhitā.

### Bhikkhunīvibhaṅgo

<p rend="hangnum">§1964.</p>

```
Bhikkhunīnaṃ <pb ed="M" n="0.0186" /><pb ed="V" n="0.0163" /> hitatthāya, vibhaṅgaṃ yaṃ jinobravi;
```

```
Tasmiṃ api samāsena, kiñcimattaṃ bhaṇāmahaṃ.
```

#### Pārājikakathā

<p rend="hangnum">§1965.</p>

```
Chandaso methunaṃ dhammaṃ, paṭiseveyya yā pana;
```

```
Hoti pārājikā nāma, samaṇī sā pavuccati.
```

<p rend="hangnum">§1966.</p>

```
Manussapurisādīnaṃ, navannaṃ yassa kassaci;
```

```
Sajīvassāpyajīvassa, santhataṃ vā asanthataṃ.
```

<p rend="hangnum">§1967.</p>

```
Attano tividhe magge, yebhuyyakkhāyitādikaṃ;
```

```
Aṅgajātaṃ pavesentī, allokāse parājitā.
```

<p rend="hangnum">§1968.</p>

```
Ito paramavatvāva, sādhāraṇavinicchayaṃ;
```

```
Asādhāraṇamevāhaṃ, bhaṇissāmi samāsato.
```

<p rend="hangnum">§1969.</p>

```
Adhakkhakaṃ sarīrakaṃ, yadubbhajāṇumaṇḍalaṃ;
```

```
Sarīrakena ce tena, phuseyya bhikkhunī pana.
```

<p rend="hangnum">§1970.</p>

```
Avassutassāvassutā, manussapuggalassa yā;
```

```
Sarīramassa tena vā, phuṭṭhā pārājikā siyā.
```

<p rend="hangnum">§1971.</p>

```
Kapparassa panuddhampi, gahitaṃ ubbhajāṇunā;
```

```
Yathāvuttappakārena, kāyenānena attano.
```

<p rend="hangnum">§1972.</p>

```
Purisassa tathā kāya- paṭibaddhaṃ phusantiyā;
```

```
Tathā yathāparicchinna- kāyabaddhena attano.
```

<p rend="hangnum">§1973.</p>

```
Avasesena vā tassa, kāyaṃ kāyena attano;
```

```
Hoti thullaccayaṃ tassā, payoge purisassa ca.
```

<p rend="hangnum">§1974.</p>

```
Yakkhapetatiracchāna- paṇḍakānaṃ <pb ed="M" n="0.0187" /><pb ed="V" n="0.0164" /> adhakkhakaṃ;
```

```
Ubbhajāṇuṃ tathevassā, ubhatovassave sati.
```

<p rend="hangnum">§1975.</p>

```
Ekatovassave cāpi, thullaccayamudīritaṃ;
```

```
Avasese ca sabbattha, hoti āpatti dukkaṭaṃ.
```

<p rend="hangnum">§1976.</p>

```
Ubbhakkhakamadhojāṇu-maṇḍalaṃ pana yaṃ idha;
```

```
Kapparassa ca heṭṭhāpi, gataṃ ettheva saṅgahaṃ.
```

<p rend="hangnum">§1977.</p>

```
Kelāyati sace bhikkhu, saddhiṃ bhikkhuniyā pana;
```

```
Ubhinnaṃ kāyasaṃsagga-rāge sati hi bhikkhuno.
```

<p rend="hangnum">§1978.</p>

```
Hoti saṅghādisesova, nāso bhikkhuniyā siyā;
```

```
Kāyasaṃsaggarāgo ca, sace bhikkhuniyā siyā.
```

<p rend="hangnum">§1979.</p>

```
Bhikkhuno methuno rāgo, gehapemampi vā bhave;
```

```
Tassā thullaccayaṃ vuttaṃ, bhikkhuno hoti dukkaṭaṃ.
```

<p rend="hangnum">§1980.</p>

```
Ubhinnaṃ methune rāge, gehapemepi vā sati;
```

```
Avisesena niddiṭṭhaṃ, ubhinnaṃ dukkaṭaṃ pana.
```

<p rend="hangnum">§1981.</p>

```
Yassa yattha manosuddhaṃ, tassa tattha na dosatā;
```

```
Ubhinnampi anāpatti, ubhinnaṃ cittasuddhiyā.
```

<p rend="hangnum">§1982.</p>

```
Kāyasaṃsaggarāgena, bhinditvā paṭhamaṃ pana;
```

```
Pacchā dūseti ce neva, hoti bhikkhunidūsako.
```

<p rend="hangnum">§1983.</p>

```
Atha bhikkhuniyā phuṭṭho, sādiyantova cetasā;
```

```
Niccalo hoti ce bhikkhu, na hotāpatti bhikkhuno.
```

<p rend="hangnum">§1984.</p>

```
Bhikkhunī bhikkhunā phuṭṭhā, sace hotipi niccalā;
```

```
Adhivāseti samphassaṃ, tassā pārājikaṃ siyā.
```

<p rend="hangnum">§1985.</p>

```
Tathā thullaccayaṃ khette, dukkaṭañca viniddise;
```

```
Vuttattā ‘‘kāyasaṃsaggaṃ, sādiyeyyā’’ti satthunā.
```

<p rend="hangnum">§1986.</p>

```
Tassā kriyasamuṭṭhānaṃ, evaṃ sati na dissati;
```

```
Idaṃ tabbahuleneva, nayena paridīpitaṃ.
```

<p rend="hangnum">§1987.</p>

```
Anāpatti <pb ed="M" n="0.0188" /> asañcicca, ajānitvāmasantiyā;
```

```
Sati āmasane tassā, phassaṃ vāsādiyantiyā.
```

<p rend="hangnum">§1988.</p>

```
Vedanaṭṭāya <pb ed="V" n="0.0165" /> vā khitta-cittāyummattikāya vā;
```

```
Samuṭṭhānādayo tulyā, paṭhamantimavatthunā.
```

Ubbhajāṇumaṇḍalakathā.

<p rend="hangnum">§1989.</p>

```
Pārājikattaṃ jānanti, saliṅge tu ṭhitāya hi;
```

```
‘‘Na kassaci parassāhaṃ, ārocessāmi dāni’’ti.
```

<p rend="hangnum">§1990.</p>

```
Dhure nikkhittamattasmiṃ, sā ca pārājikā siyā;
```

```
Ayaṃ vajjapaṭicchādi- nāmikā pana nāmato.
```

<p rend="hangnum">§1991.</p>

```
Sesaṃ sappāṇavaggasmiṃ, duṭṭhullena samaṃ naye;
```

```
Viseso tatra pācitti, idha pārājikaṃ siyā.
```

Vajjapaṭicchādikathā.

<p rend="hangnum">§1992.</p>

```
Saṅghenukkhittako bhikkhu, ṭhito ukkhepane pana;
```

```
Yaṃdiṭṭhiko ca so tassā, diṭṭhiyā gahaṇena taṃ.
```

<p rend="hangnum">§1993.</p>

```
Anuvatteyya yā bhikkhuṃ, bhikkhunī sā visumpi ca;
```

```
Saṅghamajjhepi aññāhi, vuccamānā tatheva ca.
```

<p rend="hangnum">§1994.</p>

```
Acajantīva taṃ vatthuṃ, gahetvā yadi tiṭṭhati;
```

```
Tassa kammassa osāne, ukkhittassānuvattikā.
```

<p rend="hangnum">§1995.</p>

```
Hoti pārājikāpannā, hotāsākiyadhītarā;
```

```
Puna appaṭisandheyā, dvidhā bhinnā silā viya.
```

<p rend="hangnum">§1996.</p>

```
Adhamme pana kammasmiṃ, niddiṭṭhaṃ tikadukkaṭaṃ;
```

```
Samuṭṭhānādayo sabbe, vuttā samanubhāsane.
```

Ukkhittānuvattikakathā.

<p rend="hangnum">§1997.</p>

```
Apārājikakhettassa<pb ed="M" n="0.0189" />, gahaṇaṃ yassa kassaci;
```

```
Aṅgassa pana taṃ hattha-ggahaṇanti pavuccati.
```

<p rend="hangnum">§1998.</p>

```
Pārutassa nivatthassa, gahaṇaṃ yassa kassaci;
```

```
Etaṃ saṅghāṭiyā kaṇṇa-ggahaṇanti pavuccati.
```

<p rend="hangnum">§1999.</p>

```
Kāyasaṃsaggasaṅkhāta-asaddhammassa <pb ed="V" n="0.0166" /> kāraṇā;
```

```
Bhikkhunī hatthapāsasmiṃ, tiṭṭheyya purisassa vā.
```

<p rend="hangnum">§2000.</p>

```
Sallapeyya tathā tattha, ṭhatvā tu purisena vā;
```

```
Saṅketaṃ vāpi gaccheyya, iccheyyā gamanassa vā.
```

<p rend="hangnum">§2001.</p>

```
Tadatthāya paṭicchanna-ṭṭhānañca paviseyya vā;
```

```
Upasaṃhareyya kāyaṃ vā, hatthapāse ṭhitā pana.
```

<p rend="hangnum">§2002.</p>

```
Ayamassamaṇī hoti, vinaṭṭhā aṭṭhavatthukā;
```

```
Abhabbā punaruḷhāya, chinno tālova matthake.
```

<p rend="hangnum">§2003.</p>

```
Anulomena vā vatthuṃ, paṭilomena vā cutā;
```

```
Aṭṭhamaṃ paripūrentī, tathekantarikāya vā.
```

<p rend="hangnum">§2004.</p>

```
Athādito panekaṃ vā, dve vā tīṇipi satta vā;
```

```
Satakkhattumpi pūrentī, neva pārājikā siyā.
```

<p rend="hangnum">§2005.</p>

```
Āpattiyo panāpannā, desetvā tāhi muccati;
```

```
Dhuranikkhepanaṃ katvā, desitā gaṇanūpikā.
```

<p rend="hangnum">§2006.</p>

```
Na hotāpattiyā aṅgaṃ, saussāhāya desitā;
```

```
Desanāgaṇanaṃ neti, desitāpi adesitā.
```

<p rend="hangnum">§2007.</p>

```
Anāpatti asañcicca, ajānitvā karontiyā;
```

```
Samuṭṭhānādayo sabbe, anantarasamā matā.
```

<p rend="hangnum">§2008.</p>

```
‘‘Asaddhammo’’ti nāmettha, kāyasaṃsagganāmako;
```

```
Ayamuddisito attho, sabbaaṭṭhakathāsupi.
```

<p rend="hangnum">§2009.</p>

```
Viññū <pb ed="M" n="0.0190" /> paṭibalo kāya-saṃsaggaṃ paṭipajjituṃ;
```

```
Kāyasaṃsaggabhāve tu, sādhakaṃ vacanaṃ idaṃ.
```

Aṭṭhavatthukakathā.

<p rend="hangnum">§2010.</p>

```
Avassutā paṭicchādī, ukkhittā aṭṭhavatthukā;
```

```
Asādhāraṇapaññattā, catassova mahesinā.
```

Pārājikakathā niṭṭhitā.

#### Saṅghādisesakathā

<p rend="hangnum">§2011.</p>

```
Yā <pb ed="V" n="0.0167" /> pana bhikkhunī ussayavādā;
```

```
Aṭṭakarī mukharī vihareyya;
```

```
Yena kenaci narenidha saddhiṃ;
```

```
Sā garukaṃ kira dosamupeti.
```

<p rend="hangnum">§2012.</p>

```
Sakkhiṃ vāpi sahāyaṃ vā, pariyesati dukkaṭaṃ;
```

```
Pade pade tathā aṭṭaṃ, kātuṃ gacchantiyāpi ca.
```

<p rend="hangnum">§2013.</p>

```
Āroceti sace pubbaṃ, bhikkhunī attano kathaṃ;
```

```
Disvā vohārikaṃ tassā, hoti āpatti dukkaṭaṃ.
```

<p rend="hangnum">§2014.</p>

```
Āroceti sace pacchā, itaro attano kathaṃ;
```

```
Hoti bhikkhuniyā tassā, thullaccayamanantaraṃ.
```

<p rend="hangnum">§2015.</p>

```
Ārocetitaro pubbaṃ, sace so attano kathaṃ;
```

```
Pacchā bhikkhunī ce pubba-sadisova vinicchayo.
```

<p rend="hangnum">§2016.</p>

```
‘‘Ārocehī’’ti vuttā ce, ‘‘kathaṃ tava mamāpi ca’’;
```

```
Ārocetu yathākāmaṃ, paṭhame dukkaṭaṃ siyā.
```

<p rend="hangnum">§2017.</p>

```
Dutiyārocane <pb ed="M" n="0.0191" /> tassā, thullaccayamudīritaṃ;
```

```
Upāsakena vuttepi, ayameva vinicchayo.
```

<p rend="hangnum">§2018.</p>

```
Ārocitakathaṃ sutvā, ubhinnampi yathā tathā;
```

```
Vinicchaye kate tehi, aṭṭe pana ca niṭṭhite.
```

<p rend="hangnum">§2019.</p>

```
Aṭṭassa pariyosāne, jaye bhikkhuniyā pana;
```

```
Parājayepi vā tassā, hoti saṅghādisesatā.
```

<p rend="hangnum">§2020.</p>

```
Dūtaṃ vāpi pahiṇitvā, āgantvāna sayampi vā;
```

```
Paccatthikamanussehi, ākaḍḍhīyati yā pana.
```

<p rend="hangnum">§2021.</p>

```
Ārāme pana aññehi, anācāraṃ kataṃ sace;
```

```
Anodissa paraṃ kiñci, rakkhaṃ yācati tattha yā.
```

<p rend="hangnum">§2022.</p>

```
Yāya <pb ed="V" n="0.0168" /> kiñci avuttāva, dhammaṭṭhā sayameva tu;
```

```
Sutvā taṃ aññato aṭṭaṃ, niṭṭhāpenti sace pana.
```

<p rend="hangnum">§2023.</p>

```
Tassā, ummattikādīna-manāpatti pakāsitā;
```

```
Kathinena samuṭṭhānaṃ, tulyaṃ sakiriyaṃ idaṃ.
```

Aṭṭakārikathā.

<p rend="hangnum">§2024.</p>

```
Jānantī bhikkhunī coriṃ, vajjhaṃ viditameva yā;
```

```
Saṅghaṃ anapaloketvā, rājānaṃ gaṇameva vā.
```

<p rend="hangnum">§2025.</p>

```
Vuṭṭhāpeyya vinā kappaṃ, corivuṭṭhāpanaṃ pana;
```

```
Saṅghādisesamāpatti-māpannā nāma hoti sā.
```

<p rend="hangnum">§2026.</p>

```
Pañcamāsagghanaṃ yāya, haritaṃ parasantakaṃ;
```

```
Atirekagghanaṃ vāpi, ayaṃ ‘‘corī’’ti vuccati.
```

<p rend="hangnum">§2027.</p>

```
Bhikkhunīsu panaññāsu, titthiyesupi vā tathā;
```

```
Yā pabbajitapubbā sā, ayaṃ ‘‘kappā’’ti vuccati.
```

<p rend="hangnum">§2028.</p>

```
Vuṭṭhāpeti <pb ed="M" n="0.0192" /> ca yā coriṃ, ṭhapetvā kappamevidaṃ;
```

```
Sace ācariniṃ pattaṃ, cīvaraṃ pariyesati.
```

<p rend="hangnum">§2029.</p>

```
Sammannati ca sīmaṃ vā, tassā āpatti dukkaṭaṃ;
```

```
Ñattiyā dukkaṭaṃ dvīhi, kammavācāhi ca dvayaṃ.
```

<p rend="hangnum">§2030.</p>

```
Thullaccayassa, kammante, garukaṃ niddise budho;
```

```
Gaṇo ācarinī ceva, na ca muccati dukkaṭaṃ.
```

<p rend="hangnum">§2031.</p>

```
Anāpatti ajānantī, vuṭṭhāpeti, tatheva ca;
```

```
Kappaṃ vā apaloketvā, tassā ummattikāya vā.
```

<p rend="hangnum">§2032.</p>

```
Corivuṭṭhāpanaṃ nāma, jāyate vācacittato;
```

```
Kāyavācādito ceva, sacittañca kriyākriyaṃ.
```

Corivuṭṭhāpanakathā.

<p rend="hangnum">§2033.</p>

```
Gāmantaraṃ nadīpāraṃ, gaccheyyekāva yā sace;
```

```
Ohīyeyya gaṇamhā vā, rattiṃ vippavaseyya vā.
```

<p rend="hangnum">§2034.</p>

```
Paṭhamāpattikaṃ <pb ed="V" n="0.0169" /> dhammaṃ, sāpannā garukaṃ siyā;
```

```
Sakagāmā anāpatti, ñātabbā nikkhamantiyā.
```

<p rend="hangnum">§2035.</p>

```
Nikkhamitvā tato aññaṃ, gāmaṃ gacchantiyā pana;
```

```
Dukkaṭaṃ padavārena, veditabbaṃ vibhāvinā.
```

<p rend="hangnum">§2036.</p>

```
Ekena padavārena, gāmassa itarassa ca;
```

```
Parikkhepe atikkante, upacārokkamepi vā.
```

<p rend="hangnum">§2037.</p>

```
Thullaccayaṃ atikkante, okkante dutiyena tu;
```

```
Pādena garukāpatti, hoti bhikkhuniyā pana.
```

<p rend="hangnum">§2038.</p>

```
Nikkhamitvā sace pacchā, sakaṃ gāmaṃ visantiyā;
```

```
Ayameva nayo ñeyyo, vaticchiddena vā tathā.
```

<p rend="hangnum">§2039.</p>

```
Pākārena <pb ed="M" n="0.0193" /> vihārassa, bhūmiṃ tu pavisantiyā;
```

```
Kappiyanti paviṭṭhattā, na doso koci vijjati.
```

<p rend="hangnum">§2040.</p>

```
Bhikkhunīnaṃ vihārassa, bhūmi tāsaṃ tu kappiyā;
```

```
Hoti bhikkhuvihārassa, bhūmi tāsamakappiyā.
```

<p rend="hangnum">§2041.</p>

```
Hatthiassarathādīhi, iddhiyā vā visantiyā;
```

```
Anāpatti siyāpatti, padasā gamane pana.
```

<p rend="hangnum">§2042.</p>

```
Yaṃ kiñci sakagāmaṃ vā, paragāmampi vā tathā;
```

```
Bahigāme pana ṭhatvā, āpatti pavisantiyā.
```

<p rend="hangnum">§2043.</p>

```
Lakkhaṇenupapannāya, nadiyā dutiyaṃ vinā;
```

```
Pāraṃ gacchati yā tīraṃ, tassā samaṇiyā pana.
```

<p rend="hangnum">§2044.</p>

```
Paṭhamaṃ uddharitvāna, pādaṃ tīre ṭhapentiyā;
```

```
Hoti thullaccayāpatti, dutiyātikkame garu.
```

<p rend="hangnum">§2045.</p>

```
Antaranadiyaṃyeva, saddhiṃ dutiyikāya hi;
```

```
Bhaṇḍitvā orimaṃ tīraṃ, tathā paccuttarantiyā.
```

<p rend="hangnum">§2046.</p>

```
Iddhiyā setunā nāvā-yānarajjūhi vā pana;
```

```
Evampi ca paraṃ tīraṃ, anāpattuttarantiyā.
```

<p rend="hangnum">§2047.</p>

```
Nhāyituṃ pivituṃ vāpi, otiṇṇātha nadiṃ puna;
```

```
Padasāvorimaṃ tīraṃ, paccuttarati vaṭṭati.
```

<p rend="hangnum">§2048.</p>

```
Padasā <pb ed="V" n="0.0170" /> otaritvāna, nadiṃ uttaraṇe pana;
```

```
Ārohitvā tathā setuṃ, anāpattuttarantiyā.
```

<p rend="hangnum">§2049.</p>

```
Setunā upagantvā vā, yānākāsehi vā sace;
```

```
Yāti uttaraṇe kāle, padasā garukaṃ phuse.
```

<p rend="hangnum">§2050.</p>

```
Nadiyā pārimaṃ tīraṃ, ito orimatīrato;
```

```
Ullaṅghitvāna vegena, anāpattuttarantiyā.
```

<p rend="hangnum">§2051.</p>

```
Piṭṭhiyaṃ vā nisīditvā, khandhe vā uttarantiyā;
```

```
Hatthasaṅghātane vāpi, dussayānepi vaṭṭati.
```

<p rend="hangnum">§2052.</p>

```
‘‘Pureruṇodayāyeva<pb ed="M" n="0.0194" />, pāsaṃ dutiyikāya hi;
```

```
Gamissāmī’’ti ābhogaṃ, vinā bhikkhuniyā pana.
```

<p rend="hangnum">§2053.</p>

```
Ekagabbhepi vā hattha-pāsaṃ dutiyikāya hi;
```

```
Atikkamma siyāpatti, aruṇaṃ uṭṭhapentiyā.
```

<p rend="hangnum">§2054.</p>

```
‘‘Gamissāmī’’ti ābhogaṃ, katvā gacchantiyā pana;
```

```
Na doso dutiyā pāsaṃ, uṭṭheti aruṇaṃ sace.
```

<p rend="hangnum">§2055.</p>

```
Indakhīlamatikkamma, araññaṃ ettha dīpitaṃ;
```

```
Gāmato bahi nikkhamma, tassā dutiyikāya tu.
```

<p rend="hangnum">§2056.</p>

```
Dassanassupacāraṃ tu, jānitvā vijahantiyā;
```

```
Hoti thullaccayāpatti, jahite garukaṃ siyā.
```

<p rend="hangnum">§2057.</p>

```
Sāṇipākārapākāra-taruantarite pana;
```

```
Savanassupacārepi, sati āpatti hoti hi.
```

<p rend="hangnum">§2058.</p>

```
Ajjhokāse tu dūrepi, dassanassupacāratā;
```

```
Hoti, ettha kathaṃ dhamma-savanārocane viya.
```

<p rend="hangnum">§2059.</p>

```
Maggamūḷhassa saddena, viya kūjantiyā pana;
```

```
‘‘Ayye’’ti tassā saddassa, savanātikkamepi ca.
```

<p rend="hangnum">§2060.</p>

```
Hoti, bhikkhuniyāpatti, garukā evarūpake;
```

```
Ettha bhikkhunī ekāpi, gaṇāyevāti vuccati.
```

<p rend="hangnum">§2061.</p>

```
Ohīyitvātha gacchantī, ‘‘pāpuṇissāmi dānihaṃ’’;
```

```
Iccevaṃ tu saussāhā, anubandhati vaṭṭati.
```

<p rend="hangnum">§2062.</p>

```
Dvinnaṃ <pb ed="V" n="0.0171" /> maggaṃ gacchantīnaṃ, ekā gantuṃ no sakkoti;
```

```
Ussāhassacchedaṃ katvā, ohīnā ce tassāpatti.
```

<p rend="hangnum">§2063.</p>

```
Itarāpi sace yāti, ‘‘ohīyatu aya’’nti ca;
```

```
Hoti tassāpi āpatti, saussāhā na hoti ce.
```

<p rend="hangnum">§2064.</p>

```
Gacchantīsu tathā dvīsu, purimā yāti ekakaṃ;
```

```
Aññaṃ pana sace maggaṃ, pacchimāpi ca gaṇhati.
```

<p rend="hangnum">§2065.</p>

```
Ekissā <pb ed="M" n="0.0195" /> pana pakkanta-ṭṭhāne tiṭṭhati cetarā;
```

```
Tasmā tattha ubhinnampi, anāpatti pakāsitā.
```

<p rend="hangnum">§2066.</p>

```
Aruṇuggamanā pubbe, nikkhamitvā sagāmato;
```

```
Aruṇuggamane kāle, gāmantaragatāya hi.
```

<p rend="hangnum">§2067.</p>

```
Atikkamantiyā pāraṃ, nadiyā dutiyikaṃ vinā;
```

```
Āpattiyo catassopi, honti ekakkhaṇe pana.
```

<p rend="hangnum">§2068.</p>

```
Pakkantā vāpi vibbhantā, yātā petānaṃ lokaṃ vā;
```

```
Pakkhasaṅkantā vā naṭṭhā, saddhiṃ yātā sā ce hoti.
```

<p rend="hangnum">§2069.</p>

```
Gāmantarokkamādīni, cattāripi karontiyā;
```

```
Anāpattīti ñātabbaṃ, evaṃ ummattikāyapi.
```

<p rend="hangnum">§2070.</p>

```
Rattiyaṃ vippavāsaṃ tu, hatthapāsova rakkhati;
```

```
Agāmake araññe tu, gaṇā ohīyanaṃ mataṃ.
```

<p rend="hangnum">§2071.</p>

```
Sakagāme yathākāmaṃ, divā ca vicarantiyā;
```

```
Cattāropi ca saṅghādi-sesā tassā na vijjare.
```

<p rend="hangnum">§2072.</p>

```
Samuṭṭhānādayo tulyā, paṭhamantimavatthunā;
```

```
Sacittaṃ kāyakammañca, ticittañca tivedanaṃ.
```

Gāmantaragamanakathā.

<p rend="hangnum">§2073.</p>

```
Sīmāsammutiyā ceva, gaṇassa pariyesane;
```

```
Ñattiyā dukkaṭaṃ, dvīhi, honti thullaccayā duve.
```

<p rend="hangnum">§2074.</p>

```
Kammassa pariyosāne, hoti saṅghādisesatā;
```

```
Tikasaṅghādisesaṃ tu, adhamme tikadukkaṭaṃ.
```

<p rend="hangnum">§2075.</p>

```
Pucchitvā <pb ed="V" n="0.0172" /> kārakaṃ saṅghaṃ, chandaṃ datvā gaṇassa vā;
```

```
Vatte vā pana vattantiṃ, asante kārakepi vā.
```

<p rend="hangnum">§2076.</p>

```
Bhikkhuniṃ <pb ed="M" n="0.0196" /> pana ukkhittaṃ, yā osāreti bhikkhunī;
```

```
Tassā ummattikādīna-manāpatti pakāsitā.
```

<p rend="hangnum">§2077.</p>

```
Saṅghabhedasamā vuttā, samuṭṭhānādayo nayā;
```

```
Kriyākriyamidaṃ vuttaṃ, ayameva visesatā.
```

Catutthaṃ.

<p rend="hangnum">§2078.</p>

```
Sayaṃ avassutā tathā, avassutassa hatthato;
```

```
Manussapuggalassa ce, yadeva kiñci gaṇhati.
```

<p rend="hangnum">§2079.</p>

```
Āmisaṃ, gahaṇe tassā;
```

```
Thullaccayamudīritaṃ;
```

```
Ajjhohāresu saṅghādi-;
```

```
Sesā honti payogato.
```

<p rend="hangnum">§2080.</p>

```
Ekatovassute kiñci, paṭiggaṇhati, dukkaṭaṃ;
```

```
Ajjhohārappayogesu, thullaccayacayo siyā.
```

<p rend="hangnum">§2081.</p>

```
Yakkhapetatiracchāna-paṇḍakānañca hatthato;
```

```
Manussaviggahānampi, ubhatovassute tathā.
```

<p rend="hangnum">§2082.</p>

```
Ekatovassute ettha, udake dantakaṭṭhake;
```

```
Gahaṇe paribhoge ca, sabbatthāpi ca dukkaṭaṃ.
```

<p rend="hangnum">§2083.</p>

```
Ubhayāvassutābhāve, na doso yadi gaṇhati;
```

```
‘‘Avassuto na cāya’’nti, ñatvā gaṇhati yā pana.
```

<p rend="hangnum">§2084.</p>

```
Tassā ummattikādīna-manāpatti pakāsitā;
```

```
Samuṭṭhānādayo tulyā, paṭhamantimavatthunā.
```

Pañcamaṃ.

<p rend="hangnum">§2085.</p>

```
Uyyojane panekissā, itarissā paṭiggahe;
```

```
Dukkaṭāni ca bhogesu, thullaccayagaṇo siyā.
```

<p rend="hangnum">§2086.</p>

```
Bhojanassāvasānasmiṃ<pb ed="M" n="0.0197" /><pb ed="V" n="0.0173" />, hoti saṅghādisesatā;
```

```
Yakkhādīnaṃ catunnampi, tatheva purisassa ca.
```

<p rend="hangnum">§2087.</p>

```
Dantakaṭṭhudakānañca, gahaṇuyyojane pana;
```

```
Tesañca paribhogepi, dukkaṭaṃ parikittitaṃ.
```

<p rend="hangnum">§2088.</p>

```
Yakkhādīnaṃ tu sesassa, gahaṇuyyojane pana;
```

```
Bhoge ca dukkaṭaṃ, bhutte, thullaccayamudīritaṃ.
```

<p rend="hangnum">§2089.</p>

```
‘‘Nāvassuto’’ti ñatvā vā, kupitā vā na gaṇhati;
```

```
Kulānuddayatā vāpi, uyyojeti ca yā pana.
```

<p rend="hangnum">§2090.</p>

```
Tassā ummattikādīna-manāpatti pakāsitā;
```

```
Adinnādānatulyāva, samuṭṭhānādayo nayā.
```

Chaṭṭhaṃ.

<p rend="hangnum">§2091.</p>

```
Sattamaṃ aṭṭhamaṃ saṅgha-bhedena sadisaṃ mataṃ;
```

```
Samuṭṭhānādinā saddhiṃ, natthi kāci visesatā.
```

Sattamaṭṭhamāni.

<p rend="hangnum">§2092.</p>

```
Navame dasame vāpi, vattabbaṃ natthi kiñcipi;
```

```
Anantarasamāyeva, samuṭṭhānādayo nayā.
```

Navamadasamāni.

<p rend="hangnum">§2093.</p>

```
Duṭṭhadosadvayenāpi, sañcarittena tena cha;
```

```
Yāvatatiyakā aṭṭha, cattāri ca ito tato.
```

Saṅghādisesakathā.

#### Nissaggiyakathā

<p rend="hangnum">§2094.</p>

```
Adhiṭṭhānūpagaṃ <pb ed="M" n="0.0198" /><pb ed="V" n="0.0174" /> pattaṃ, anadhiṭṭhāya bhikkhunī;
```

```
Vikappanamakatvā vā, ekāhampi ṭhapeyya ce.
```

<p rend="hangnum">§2095.</p>

```
Aruṇuggamaneneva, saddhiṃ bhikkhuniyā siyā;
```

```
Tassā nissaggiyāpatti, pattasannidhikāraṇā.
```

<p rend="hangnum">§2096.</p>

```
Seso pana kathāmaggo, pattasikkhāpade idha;
```

```
Sabbo vuttanayeneva, veditabbo vinicchayo.
```

<p rend="hangnum">§2097.</p>

```
Dasāhātikkame tattha, ekāhātikkame idha;
```

```
Tassimassa ubhinnampi, ayameva visesatā.
```

Paṭhamaṃ.

<p rend="hangnum">§2098.</p>

```
Akāle cīvaraṃ dinnaṃ, dinnaṃ kālepi kenaci;
```

```
Ādissa pana ‘‘sampattā, bhājentū’’ti niyāmitaṃ.
```

<p rend="hangnum">§2099.</p>

```
Akālacīvaraṃ ‘‘kāla-cīvara’’nti sace pana;
```

```
Bhājāpeyya ca yā tassā, payoge dukkaṭaṃ siyā.
```

<p rend="hangnum">§2100.</p>

```
Attanā paṭiladdhaṃ yaṃ, taṃ tu nissaggiyaṃ bhave;
```

```
Labhitvā pana nissaṭṭhaṃ, yathādāne niyojaye.
```

<p rend="hangnum">§2101.</p>

```
Katvā vinayakammaṃ tu, paṭiladdhampi taṃ puna;
```

```
Tassa cāyamadhippāyo, sevituṃ na ca vaṭṭati.
```

<p rend="hangnum">§2102.</p>

```
Akālavatthasaññāya, dukkaṭaṃ kālacīvare;
```

```
Ubhayatthapi niddiṭṭhaṃ, tathā vematikāyapi.
```

<p rend="hangnum">§2103.</p>

```
Kālacīvarasaññāya, cīvare ubhayatthapi;
```

```
Na dosummattikādīnaṃ, tisamuṭṭhānatā matā.
```

Dutiyaṃ.

<p rend="hangnum">§2104.</p>

```
Cīvaresupi <pb ed="M" n="0.0199" /> bandhitvā, ṭhapitesu bahūsvapi;
```

```
Ekāyeva siyāpatti, acchindati sace sayaṃ.
```

<p rend="hangnum">§2105.</p>

```
Tathācchindāpane <pb ed="V" n="0.0175" /> ekā, ekāyāṇattiyā bhave;
```

```
Itaresu ca vatthūnaṃ, payogassa vasā siyā.
```

<p rend="hangnum">§2106.</p>

```
Tikapācitti aññasmiṃ, parikkhāre tu dukkaṭaṃ;
```

```
Tikadukkaṭamuddiṭṭhaṃ, itarissā tu cīvare.
```

<p rend="hangnum">§2107.</p>

```
Tāya vā dīyamānaṃ tu, tassā vissāsameva vā;
```

```
Gaṇhantiyā anāpatti, tisamuṭṭhānatā matā.
```

Tatiyaṃ.

<p rend="hangnum">§2108.</p>

```
Viññāpetvā sace aññaṃ, tadaññaṃ viññāpentiyā;
```

```
Viññattidukkaṭaṃ tassā, lābhā nissaggiyaṃ siyā.
```

<p rend="hangnum">§2109.</p>

```
Tikapācittiyaṃ vuttaṃ, anaññe dvikadukkaṭaṃ;
```

```
Anaññenaññasaññāya, appahontepi vā puna.
```

<p rend="hangnum">§2110.</p>

```
Tasmiṃ taññeva vā aññaṃ, aññenatthepi vā sati;
```

```
Ānisaṃsañca dassetvā, tadaññaṃ viññāpentiyā.
```

<p rend="hangnum">§2111.</p>

```
Anāpattīti ñātabbaṃ, tathā ummattikāyapi;
```

```
Sañcarittasamā vuttā, samuṭṭhānādayo nayā.
```

Catutthaṃ.

<p rend="hangnum">§2112.</p>

```
Aññaṃ cetāpetvā pubbaṃ, pacchā aññaṃ cetāpeyya;
```

```
Evaṃ saññāyaññaṃ dhaññaṃ, mayhaṃ ānetvā detīti.
```

<p rend="hangnum">§2113.</p>

```
Cetāpanapayogena, mūlaṭṭhāya hi dukkaṭaṃ;
```

```
Lābhe nissaggiyaṃ hoti, tena caññena vābhataṃ.
```

<p rend="hangnum">§2114.</p>

```
Sesaṃ <pb ed="M" n="0.0200" /> anantareneva, sadisanti viniddise;
```

```
Samuṭṭhānādinā saddhiṃ, apubbaṃ natthi kiñcipi.
```

Pañcamaṃ.

<p rend="hangnum">§2115.</p>

```
Aññadatthāya dinnena, parikkhārena yā pana;
```

```
Cetāpeyya sace aññaṃ, saṅghikenidha bhikkhunī.
```

<p rend="hangnum">§2116.</p>

```
Payoge <pb ed="V" n="0.0176" /> dukkaṭaṃ, lābhe, tassā nissaggiyaṃ siyā;
```

```
Anaññadatthike ettha, niddiṭṭhaṃ dvikadukkaṭaṃ.
```

<p rend="hangnum">§2117.</p>

```
Sesakaṃ aññadatthāya, anāpattupanentiyā;
```

```
Pucchitvā sāmike vāpyā-padāsummattikāya vā.
```

<p rend="hangnum">§2118.</p>

```
Sañcarittasamā vuttā, samuṭṭhānādayo nayā;
```

```
Sattamaṃ chaṭṭhasadisaṃ, sayaṃ yācitakaṃ vinā.
```

Chaṭṭhasattamāni.

<p rend="hangnum">§2119.</p>

```
Aṭṭhame navame vāpi, vattabbaṃ natthi kiñcipi;
```

```
‘‘Mahājanikasaññāci-kenā’’ti padatādhikā.
```

<p rend="hangnum">§2120.</p>

```
Dasamepi kathā sabbā, anantarasamā matā;
```

```
Samuṭṭhānādinā saddhiṃ, viseso natthi kocipi.
```

Aṭṭhamanavamadasamāni.

Paṭhamo vaggo.

<p rend="hangnum">§2121.</p>

```
Atirekacatukkaṃsaṃ, garupāvuraṇaṃ pana;
```

```
Cetāpeyya sace tassā, catusaccappakāsinā.
```

<p rend="hangnum">§2122.</p>

```
Payoge <pb ed="M" n="0.0201" /> dukkaṭaṃ vuttaṃ, lābhe nissaggiyaṃ mataṃ;
```

```
Kahāpaṇacatukkaṃ tu, kaṃso nāma pavuccati.
```

<p rend="hangnum">§2123.</p>

```
Ūnake tu catukkaṃse, uddiṭṭhaṃ dvikadukkaṭaṃ;
```

```
Anāpatti catukkaṃsa-paramaṃ garukaṃ pana.
```

<p rend="hangnum">§2124.</p>

```
Cetāpeti tadūnaṃ vā, ñātakānañca santake;
```

```
Aññassatthāya vā atta-dhanenummattikāya vā.
```

<p rend="hangnum">§2125.</p>

```
Cetāpentaṃ mahagghaṃ yā, cetāpetappameva vā;
```

```
Samuṭṭhānādayo sabbe, sañcarittasamā matā.
```

Ekādasamaṃ.

<p rend="hangnum">§2126.</p>

```
Lahupāvuraṇaṃ <pb ed="V" n="0.0177" /> aḍḍha- teyyakaṃsagghanaṃ pana;
```

```
Tato ce uttariṃ yaṃ tu, cetāpeti hi bhikkhunī.
```

<p rend="hangnum">§2127.</p>

```
Tassā nissaggiyāpatti, pācitti pariyāputā;
```

```
Anantarasamaṃ sesaṃ, natthi kāci visesatā.
```

Dvādasamaṃ.

<p rend="hangnum">§2128.</p>

```
Sādhāraṇāni sesāni, tāni aṭṭhārasāpi ca;
```

```
Imāni dvādasevāpi, samatiṃseva honti hi.
```

Nissaggiyakathā.

#### Pācittiyakathā

<p rend="hangnum">§2129.</p>

```
Lasuṇaṃ bhaṇḍikaṃ vuttaṃ, na ekadvitimiñjakaṃ;
```

```
Āmakaṃ māgadhaṃyeva, ‘‘khādissāmī’’ti gaṇhati.
```

<p rend="hangnum">§2130.</p>

```
Gahaṇe dukkaṭaṃ tassā, pācitti yadi khādati;
```

```
Ajjhohāravaseneva, pācittiṃ paridīpaye.
```

<p rend="hangnum">§2131.</p>

```
Dve <pb ed="M" n="0.0202" /> tayo bhaṇḍike saddhiṃ, saṅkhāditvā sace pana;
```

```
Ajjhoharati yā tassā, ekaṃ pācittiyaṃ siyā.
```

<p rend="hangnum">§2132.</p>

```
Bhinditvā tattha ekekaṃ, miñjaṃ khādantiyā pana;
```

```
Miñjānaṃ gaṇanāyassā, pācittigaṇanā siyā.
```

<p rend="hangnum">§2133.</p>

```
Palaṇḍuko bhañjanako, harito cāpalopi ca;
```

```
Lasuṇā pana cattāro, vaṭṭanteva sabhāvato.
```

<p rend="hangnum">§2134.</p>

```
**Palaṇḍuko** paṇḍuvaṇṇo, **bhañjano** lohitopi ca;
```

```
**Harito** haritavaṇṇo, **cāpalo** setakopi ca.
```

<p rend="hangnum">§2135.</p>

```
Ekā miñjā palaṇḍussa, bhañjanassa duve siyuṃ;
```

```
Tisso haritakassāpi, cāpalo hotyamiñjako.
```

<p rend="hangnum">§2136.</p>

```
Sūpamaṃsādisaṃpāke<pb ed="V" n="0.0178" />, sāḷavuttaribhaṅgake;
```

```
Na dosummattikādīnaṃ, samuṭṭhāneḷakūpamaṃ.
```

Paṭhamaṃ.

<p rend="hangnum">§2137.</p>

```
Sambādhe upakacchesu, muttassa karaṇepi vā;
```

```
Ekalomampi pācitti, saṃharāpentiyā siyā.
```

<p rend="hangnum">§2138.</p>

```
Bahukepi tathā lome, saṃharāpentiyā pana;
```

```
Payogagaṇanāyassā, na lomagaṇanāya hi.
```

<p rend="hangnum">§2139.</p>

```
Na doso sati ābādhe, lomake saṃharantiyā;
```

```
Samuṭṭhānādayo magga- saṃvidhānasamā matā.
```

Dutiyaṃ.

<p rend="hangnum">§2140.</p>

```
Hoti antamaso mutta-karaṇassa talaghātane;
```

```
Kesarenāpi rāgena, pācitti padumassa vā.
```

<p rend="hangnum">§2141.</p>

```
Gaṇḍaṃ <pb ed="M" n="0.0203" /> tattha vaṇaṃ vāpi, na doso paharantiyā;
```

```
Samuṭṭhānādayo tulyā, paṭhamantimavatthunā.
```

Tatiyaṃ.

<p rend="hangnum">§2142.</p>

```
Yā panuppalapattampi, byañjane bhikkhunattano;
```

```
Kāmarāgaparetā tu, paveseti na vaṭṭati.
```

<p rend="hangnum">§2143.</p>

```
Idaṃ vatthuvaseneva, vuttaṃ tu jatumaṭṭhakaṃ;
```

```
Daṇḍamelāḷukaṃ vāpi, muttassa karaṇe pana.
```

<p rend="hangnum">§2144.</p>

```
Samphassaṃ sādiyantiyā, paveseti sace pana;
```

```
Pavesāpeti vā tasmiṃ, tassā pācittiyaṃ siyā.
```

<p rend="hangnum">§2145.</p>

```
Ābādhapaccayā doso, natthi ummattikāya vā;
```

```
Talaghātakatulyāva, samuṭṭhānādayo matā.
```

Catutthaṃ.

<p rend="hangnum">§2146.</p>

```
Aṅgulīnaṃ <pb ed="V" n="0.0179" /> pana dvinnaṃ, aggapabbadvayādhikaṃ;
```

```
Pācittiyaṃ pavesetvā, dakasuddhiṃ karontiyā.
```

<p rend="hangnum">§2147.</p>

```
Ekissāṅguliyā tīṇi, pabbāni pana dīghato;
```

```
Pācittiyaṃ bhave suddhiṃ, pavesetvādiyantiyā.
```

<p rend="hangnum">§2148.</p>

```
Catunnaṃ vāpi tissannaṃ, ekapabbampi yā pana;
```

```
Vitthārato paveseti, tassā pācittiyaṃ siyā.
```

<p rend="hangnum">§2149.</p>

```
Iti sabbappakārena, **mahāpaccariyā** pana;
```

```
Abhibyattataraṃ katvā, ayamattho vibhāvito.
```

<p rend="hangnum">§2150.</p>

```
Doso dvaṅgulapabbe vā, natthi ābādhakāraṇā;
```

```
Adhikampi pavesetvā, dakasuddhiṃ karontiyā.
```

<p rend="hangnum">§2151.</p>

```
Tathā <pb ed="M" n="0.0204" /> ummattikādīna-manāpatti pakāsitā;
```

```
Samuṭṭhānādayo sabbe, talaghātasamā matā.
```

Pañcamaṃ.

<p rend="hangnum">§2152.</p>

```
Bhuñjato pana bhikkhussa, pānīyaṃ vā vidhūpanaṃ;
```

```
Gahetvā upatiṭṭheyya, tassā pācittiyaṃ siyā.
```

<p rend="hangnum">§2153.</p>

```
Gahitā udakeneva, khīratakkādayo rasā;
```

```
‘‘Bījanī’’ti ca yā kāci, vatthakoṇādi vuccati.
```

<p rend="hangnum">§2154.</p>

```
Hatthapāse idhaṭṭhāna-paccayāpatti dīpitā;
```

```
Pahārapaccayā vuttaṃ, khandhake dukkaṭaṃ visuṃ.
```

<p rend="hangnum">§2155.</p>

```
Hatthapāsaṃ jahitvā vā, upatiṭṭhantiyā pana;
```

```
Khādato khādanaṃ vāpi, hoti āpatti dukkaṭaṃ.
```

<p rend="hangnum">§2156.</p>

```
Na doso deti dāpeti, tathā ummattikāya vā;
```

```
Idaṃ eḷakalomena, samuṭṭhānaṃ samaṃ mataṃ.
```

Chaṭṭhaṃ.

<p rend="hangnum">§2157.</p>

```
Viññatvā āmakaṃ dhaññaṃ, bhajjitvā yadi bhikkhunī;
```

```
Koṭṭetvā ca pacitvā ca, pācitti paribhuñjati.
```

<p rend="hangnum">§2158.</p>

```
Na <pb ed="V" n="0.0180" /> kevalaṃ tu dhaññānaṃ, gahaṇeyeva dukkaṭaṃ;
```

```
Haraṇepi ca dhaññānaṃ, tathā sukkhāpane pana.
```

<p rend="hangnum">§2159.</p>

```
Bhajjanatthāya dhaññānaṃ, kapalluddhanasajjane;
```

```
Aggissa karaṇe dabbi-sajjane ca, kapallake.
```

<p rend="hangnum">§2160.</p>

```
Dhaññapakkhipane tattha, dabbiyā ghaṭṭakoṭṭane;
```

```
Papphoṭanādike sabba-payoge dukkaṭaṃ bhave.
```

<p rend="hangnum">§2161.</p>

```
Bhojanañceva <pb ed="M" n="0.0205" /> viññatti, pamāṇaṃ idamettha hi;
```

```
Viññatvā vā sayaṃ tasmā, bhajjanādīni aññato.
```

<p rend="hangnum">§2162.</p>

```
Viññāpetvā panaññāya, bhajjanādīni vā sayaṃ;
```

```
Kārāpetvāpi katvā vā, ajjhoharati yā pana.
```

<p rend="hangnum">§2163.</p>

```
Ajjhohārapayogesu, tassā pācittiyo siyuṃ;
```

```
Mātaraṃ vāpi yācitvā, pācitti paribhuñjati.
```

<p rend="hangnum">§2164.</p>

```
Bhajjanādīni katvā vā, kārāpetvāpi vā pana;
```

```
Aviññatti sayaṃ laddhaṃ, dukkaṭaṃ paribhuñjati.
```

<p rend="hangnum">§2165.</p>

```
Viññattiyā panaññāya, laddhaṃ tāya sayampi vā;
```

```
Kārāpetvāpi katvā vā, tathā ajjhoharantiyā.
```

<p rend="hangnum">§2166.</p>

```
Sedakammādiatthāya, dhaññaviññattiyā pana;
```

```
Ṭhapetvā satta dhaññāni, sesaviññattiyāpi ca.
```

<p rend="hangnum">§2167.</p>

```
Anāpattīti ñātabbaṃ, tathā ummattikāya ca;
```

```
Ñātakānampi dhaññaṃ tu, āmakaṃ na ca vaṭṭati.
```

<p rend="hangnum">§2168.</p>

```
Vinā viññattiyā laddhaṃ, navakammesu vaṭṭati;
```

```
Samuṭṭhānādayo sabbe, addhānasadisā matā.
```

Sattamaṃ.

<p rend="hangnum">§2169.</p>

```
Uccāraṃ vāpi passāvaṃ, saṅkāraṃ vā vighāsakaṃ;
```

```
Chaḍḍeyya vā tirokuṭṭe, chaḍḍāpeyya parehi vā.
```

<p rend="hangnum">§2170.</p>

```
Hoti pācittiyaṃ tassā, pākārepi ayaṃ nayo;
```

```
Chaḍḍentiyā panekeka-manekāpatti dīpitā.
```

<p rend="hangnum">§2171.</p>

```
Etāni <pb ed="V" n="0.0181" /> pana vatthūni, cattāri sakalānipi;
```

```
Ekeneva payogena, ekā chaḍḍentiyā siyā.
```

<p rend="hangnum">§2172.</p>

```
Āṇattiyampi <pb ed="M" n="0.0206" /> eseva, nayo ñeyyo vibhāvinā;
```

```
Chaḍḍane dantakaṭṭhassa, pācitti paridīpitā.
```

<p rend="hangnum">§2173.</p>

```
Sabbattha pana bhikkhussa, hoti āpatti dukkaṭaṃ;
```

```
Avalañjepi vā ṭhāne, oloketvāpi vā pana.
```

<p rend="hangnum">§2174.</p>

```
Chaḍḍentiyā anāpatti, tathā ummattikāya vā;
```

```
Sañcarittasamuṭṭhānaṃ, kriyākriyamidaṃ siyā.
```

Aṭṭhamaṃ.

<p rend="hangnum">§2175.</p>

```
Khette vā nāḷikerādi-ārāme vāpi yā pana;
```

```
Ropime haritaṭṭhāne, yattha katthaci bhikkhunī.
```

<p rend="hangnum">§2176.</p>

```
Tāni cattāri vatthūni, sace chaḍḍeti vā sayaṃ;
```

```
Chaḍḍāpeti tathā vutta-nayo āpattinicchayo.
```

<p rend="hangnum">§2177.</p>

```
Bhuñjamānā nisīditvā, khette tu harite tathā;
```

```
Ucchuādīni khādantī, gacchantī pana tattha yā.
```

<p rend="hangnum">§2178.</p>

```
Chaḍḍeti yadi ucchiṭṭhaṃ, udakaṃ calakāni vā;
```

```
Hoti pācittiyaṃ tassā, bhikkhuno hoti dukkaṭaṃ.
```

<p rend="hangnum">§2179.</p>

```
Chaḍḍentiyā siyāpatti, ṭhāne antamaso jalaṃ;
```

```
Pivitvā matthakacchinnaṃ, nāḷikerampi tādise.
```

<p rend="hangnum">§2180.</p>

```
Kasite tu panaṭṭhāne, bījanikkhepane kate;
```

```
Na uṭṭhetaṅkuraṃ yāva, sabbesaṃ tāva dukkaṭaṃ.
```

<p rend="hangnum">§2181.</p>

```
Lāyitampi manussānaṃ, khettaṃ rakkhati ce puna;
```

```
Rohanatthāya tatthassā, yathāvatthukameva hi.
```

<p rend="hangnum">§2182.</p>

```
Na doso chaḍḍite khette, sabbaṃ chaḍḍentiyā pana;
```

```
Samuṭṭhānādayo sabbe, aṭṭhamena samā matā.
```

Navamaṃ.

<p rend="hangnum">§2183.</p>

```
Naccaṃ <pb ed="M" n="0.0207" /><pb ed="V" n="0.0182" /> vā pana gītaṃ vā, vāditaṃ vāpi bhikkhunī;
```

```
Dassanatthāya gaccheyya, tassā pācittiyaṃ siyā.
```

<p rend="hangnum">§2184.</p>

```
Dassanatthāya naccassa, gītassa savanāya ca;
```

```
Gacchantiyā siyā tassā, padavārena dukkaṭaṃ.
```

<p rend="hangnum">§2185.</p>

```
Sace ekapayogena, olokentī ca passati;
```

```
Suṇāti tesaṃ gītampi, ekā pācitti dīpitā.
```

<p rend="hangnum">§2186.</p>

```
Aññasmimpi disābhāge, naccaṃ passati ce pana;
```

```
Suṇāti aññato gītaṃ, visuṃ pācittiyo siyuṃ.
```

<p rend="hangnum">§2187.</p>

```
Payogagaṇanāyettha, āpattigaṇanā siyā;
```

```
Naccituṃ gāyituṃ neva, sayaṃ labhati bhikkhunī.
```

<p rend="hangnum">§2188.</p>

```
‘‘Aññaṃ naccāti vādehi’’, iti vattuṃ na vaṭṭati;
```

```
‘‘Upaṭṭhānaṃ karomā’’ti, vutte vā sampaṭicchituṃ.
```

<p rend="hangnum">§2189.</p>

```
Tassā pācitti sabbattha, bhikkhuno hoti dukkaṭaṃ;
```

```
‘‘Upaṭṭhānaṃ karomā’’ti, vutte bhikkhuniyā pana.
```

<p rend="hangnum">§2190.</p>

```
‘‘Upaṭṭhānaṃ pasattha’’nti, vattumevaṃ tu vaṭṭati;
```

```
Ārāmeyeva ṭhatvā vā, yā passati suṇāti vā.
```

<p rend="hangnum">§2191.</p>

```
Attano ca ṭhitokāsaṃ, āgantvā ca payojitaṃ;
```

```
Gantvā passantiyā vāpi, tathārūpā hi kāraṇā.
```

<p rend="hangnum">§2192.</p>

```
Passantiyā tathā maggaṃ, naccaṃ paṭipathepi ca;
```

```
Tathā ummattikādīna-manāpattāpadāsupi.
```

<p rend="hangnum">§2193.</p>

```
Idameḷakalomena, samuṭṭhānaṃ samaṃ mataṃ;
```

```
Lokavajjamidaṃ pāpa-cittañceva tivedanaṃ.
```

Dasamaṃ.

Lasuṇavaggo paṭhamo.

<p rend="hangnum">§2194.</p>

```
Yādha <pb ed="M" n="0.0208" /> rattandhakārasmiṃ, appadīpe panekikā;
```

```
Santiṭṭhati sace saddhiṃ, purisena ca bhikkhunī.
```

<p rend="hangnum">§2195.</p>

```
Tassā <pb ed="V" n="0.0183" /> pācittiyaṃ vuttaṃ, saddhiṃ vā sallapantiyā;
```

```
Hatthapāsaṃ samāgantvā, rahassādavasena tu.
```

<p rend="hangnum">§2196.</p>

```
Hatthapāsaṃ jahitvā vā, purisassa sace pana;
```

```
Ajahitvāpi vā yakkha-petādīnampi bhikkhunī.
```

<p rend="hangnum">§2197.</p>

```
Santiṭṭhati ca yā tassā, dukkaṭaṃ paridīpitaṃ;
```

```
Anāpatti sace koci, dutiyā viññu vijjati.
```

<p rend="hangnum">§2198.</p>

```
Tathā ummattikādīna-mathaññavihitāya vā;
```

```
Theyyasatthasamuṭṭhānaṃ, kriyaṃ saññāvimokkhakaṃ.
```

Paṭhamaṃ.

<p rend="hangnum">§2199.</p>

```
Dutiye tu ‘‘paṭicchanne, okāse’’ti idaṃ pana;
```

```
Adhikaṃ itaraṃ sabbaṃ, paṭhamena samaṃ mataṃ.
```

Dutiyaṃ.

<p rend="hangnum">§2200.</p>

```
Tatiyepi catutthepi, apubbaṃ natthi kiñcipi;
```

```
Samānaṃ paṭhameneva, samuṭṭhānādinā saha.
```

Tatiyacatutthāni.

<p rend="hangnum">§2201.</p>

```
Chadananto nisīditvā, anovassappadesakaṃ;
```

```
Ajjhokāse nisīditvā, upacārampi vā sace.
```

<p rend="hangnum">§2202.</p>

```
Atikkameti yā, hoti, dukkaṭaṃ paṭhame pade;
```

```
Dutiye ca pade tassā, pācitti pariyāputā.
```

<p rend="hangnum">§2203.</p>

```
Pallaṅkassa <pb ed="M" n="0.0209" /> anokāse, dukkaṭaṃ samudīritaṃ;
```

```
Tathāpuṭṭhe anāpuṭṭha-saññāya vicikicchato.
```

<p rend="hangnum">§2204.</p>

```
Asaṃhārimenāpatti, gilānāyāpadāsu vā;
```

```
Samuṭṭhānādayo sabbe, kathinena samā matā.
```

Pañcamaṃ.

<p rend="hangnum">§2205.</p>

```
Ekāpatti <pb ed="V" n="0.0184" /> nisīditvā, hoti gacchantiyā pana;
```

```
Ekāva anisīditvā, nipajjitvā vajantiyā.
```

<p rend="hangnum">§2206.</p>

```
Nisīditvā nipajjitvā, honti gacchantiyā duve;
```

```
Sesaṃ anantareneva, samuṭṭhānādinā samaṃ.
```

Chaṭṭhaṃ.

<p rend="hangnum">§2207.</p>

```
Chaṭṭhena sattamaṃ tulyaṃ, aṭṭhame natthi kiñcipi;
```

```
Vattabbaṃ tisamuṭṭhānaṃ, sacittaṃ dukkhavedanaṃ.
```

Sattamaṭṭhamāni.

<p rend="hangnum">§2208.</p>

```
Nirayabrahmacariyehi, attānaṃ vā parampi vā;
```

Abhisapeyya pācitti, vācato vācato siyā

<p rend="hangnum">§2209.</p>

```
Ṭhapetvā nirayañceva, brahmacariyañca yā pana;
```

```
‘‘Sunakhī sūkarī kākī, kāṇā kuṇī’’tiādinā.
```

<p rend="hangnum">§2210.</p>

```
Akkosati ca vācāya, vācāyāpatti dukkaṭaṃ;
```

```
Tikapācittiyaṃ vuttaṃ, sesāya tikadukkaṭaṃ.
```

<p rend="hangnum">§2211.</p>

```
Purakkhatvā vadantīna-matthadhammānusāsaniṃ;
```

```
Anāpattaṭṭhameneva, samuṭṭhānādayo samā.
```

Navamaṃ.

<p rend="hangnum">§2212.</p>

```
Rodantiyā <pb ed="M" n="0.0210" /> vadhitvā vā, pācitti paridīpitā;
```

```
Dvīsu tesu panekekaṃ, dukkaṭaṃ tu karontiyā.
```

<p rend="hangnum">§2213.</p>

```
Sesamuttānamevettha, samuṭṭhānādayo pana;
```

```
Dhuranikkhepatulyāva, kriyāmattaṃ visesakaṃ.
```

Dasamaṃ.

Andhakāravaggo dutiyo.

<p rend="hangnum">§2214.</p>

```
Nhāyati <pb ed="V" n="0.0185" /> naggā yā pana hutvā;
```

```
Sabbapayoge dukkaṭamassā;
```

```
Tassa ca vosāne jinavuttaṃ;
```

```
Bhikkhuni dosaṃ sā samupeti.
```

<p rend="hangnum">§2215.</p>

```
Acchinnacīvarā naṭṭha-cīvarā āpadāsu vā;
```

```
Na doseḷakalomena, samuṭṭhānādayo samā.
```

Paṭhamaṃ.

<p rend="hangnum">§2216.</p>

```
Dutiye pana vattabbaṃ, apubbaṃ natthi kiñcipi;
```

```
Samuṭṭhānādayo sabbe, sañcarittasamā matā.
```

Dutiyaṃ.

<p rend="hangnum">§2217.</p>

```
Dussibbitaṃ visibbetvā, sibbanatthāya cīvaraṃ;
```

```
Anantarāya taṃ pacchā, yā na sibbeyya bhikkhunī.
```

<p rend="hangnum">§2218.</p>

```
Ṭhapetvā catupañcāhaṃ, ‘‘na sibbissāmyaha’’nti hi;
```

```
Dhure nikkhittamatteva, tassā pācittiyaṃ siyā.
```

<p rend="hangnum">§2219.</p>

```
Pacchā <pb ed="M" n="0.0211" /> sibbati pācitti, nikkhipitvā dhuraṃ sace;
```

```
Tikapācittiyaṃ vuttaṃ, sesāya tikadukkaṭaṃ.
```

<p rend="hangnum">§2220.</p>

```
Vuttaṃ ubhinnamaññasmiṃ, parikkhāre tu dukkaṭaṃ;
```

```
Anāpatti gilānāya, antarāyepi vā sati.
```

<p rend="hangnum">§2221.</p>

```
Atikkameti pañcāhaṃ, karontī vāpi cīvaraṃ;
```

```
Dhuranikkhepanaṃ nāma, samuṭṭhānamidaṃ mataṃ.
```

Tatiyaṃ.

<p rend="hangnum">§2222.</p>

```
Pañcāhikaṃ tu saṅghāṭi-cāraṃ yātikkameyya hi;
```

```
Hoti pācittiyāpatti, chaṭṭhe tassāruṇuggame.
```

<p rend="hangnum">§2223.</p>

```
Ekasmiṃ cīvare ekā, pañca pañcasu dīpitā;
```

```
Ticīvarañca saṃkacci, dakasāṭīti pañca tu.
```

<p rend="hangnum">§2224.</p>

```
Tikapācitti <pb ed="V" n="0.0186" /> pañcāhā-natikkante dvidukkaṭaṃ;
```

```
Pañcame divase pañca, cīvarāni nisevati.
```

<p rend="hangnum">§2225.</p>

```
Otāpeti gilānāya, anāpattipadāsupi;
```

```
Samuṭṭhānādayo sabbe, kathinena samā matā.
```

Catutthaṃ.

<p rend="hangnum">§2226.</p>

```
Gahetvā yā anāpucchā, saṅkametabbacīvaraṃ;
```

```
Paribhuñjati aññissā, tassā pācittiyaṃ siyā.
```

<p rend="hangnum">§2227.</p>

```
Tikapācittiyaṃ vuttaṃ, sesāya tikadukkaṭaṃ;
```

```
Acchinnacīvarā naṭṭha-cīvarā āpadāsu vā.
```

<p rend="hangnum">§2228.</p>

```
Tathā ummattikādīna-manāpatti pakāsitā;
```

```
Kathinena samuṭṭhānaṃ, tulyametaṃ kriyākriyaṃ.
```

Pañcamaṃ.

<p rend="hangnum">§2229.</p>

```
Yā <pb ed="M" n="0.0212" /> hi bhikkhuni saṅghassa, labhitabbaṃ tu cīvaraṃ;
```

```
Nivāreti sace tassā, pācitti paridīpaye.
```

<p rend="hangnum">§2230.</p>

```
Gaṇassāpi ca ekissā, lābhe āpatti dukkaṭaṃ;
```

```
Tathevaññaṃ parikkhāraṃ, nivāreti sace pana.
```

<p rend="hangnum">§2231.</p>

```
Ānisaṃsaṃ nidassetvā, nivāreti na dosatā;
```

```
Adinnādānatulyāva, samuṭṭhānādayo matā.
```

Chaṭṭhaṃ.

<p rend="hangnum">§2232.</p>

```
Cīvarānaṃ vibhaṅgaṃ yā, paṭisedheyya dhammikaṃ;
```

```
Hoti pācittiyaṃ tassā, dukkaṭaṃ paridīpitaṃ.
```

<p rend="hangnum">§2233.</p>

```
Adhamme dhammasaññāya, ubho vematikāya vā;
```

```
Ānisaṃsaṃ nidassetvā, paṭisedhentiyā pana.
```

<p rend="hangnum">§2234.</p>

```
Tathā ummattikādīna-manāpatti pakāsitā;
```

```
Samuṭṭhānādayo sabbe, anantarasamā matā.
```

Sattamaṃ.

<p rend="hangnum">§2235.</p>

```
Nivāsanūpagaṃ <pb ed="V" n="0.0187" /> vāpi, tathā pārupanūpagaṃ;
```

```
Kappabindukataṃ kiñci, muñcitvā sahadhammike.
```

<p rend="hangnum">§2236.</p>

```
Pitaropi panaññassa, dadeyya yadi cīvaraṃ;
```

```
Yassa kassaci tassāpi, pācitti pariyāputā.
```

<p rend="hangnum">§2237.</p>

```
Gaṇanāya vasenettha, cīvarānaṃ tu tā pana;
```

```
Pācittiyo gaṇetabbā, bhikkhuno dukkaṭaṃ siyā.
```

<p rend="hangnum">§2238.</p>

```
Tāvakālikamaññesa-manāpatti dadāti ce;
```

```
Sañcarittasamā vuttā, samuṭṭhānādayo nayā.
```

Aṭṭhamaṃ.

<p rend="hangnum">§2239.</p>

```
Cīvarassa <pb ed="M" n="0.0213" /> vibhaṅgaṃ yā, nisedhetvāna cīvare;
```

```
Kālaṃ atikkameyyassā, dubbalāsāya dosatā.
```

<p rend="hangnum">§2240.</p>

```
Adubbale tu cīvare, sudubbalanti cetasā;
```

```
Ubhosu kaṅkhitāya vā, avoca dukkaṭaṃ jino.
```

<p rend="hangnum">§2241.</p>

```
Ānisaṃsaṃ nidassetvā, nivāreti na dosatā;
```

```
Adinnādānatulyāva, samuṭṭhānādayo matā.
```

Navamaṃ.

<p rend="hangnum">§2242.</p>

```
Dhammikaṃ kathinuddhāraṃ, yā nivāreyya bhikkhunī;
```

```
Tassā pācittiyāpatti, munindena pakāsitā.
```

<p rend="hangnum">§2243.</p>

```
Ānisaṃso mahā hoti, yassa atthāramūlako;
```

```
Uddhāramūlako appo, na dātabbo panīdiso.
```

<p rend="hangnum">§2244.</p>

```
Ānisaṃso mahā hoti, yassa ubbhāramūlako;
```

```
Atthāramūlako appo, dātabbo evarūpako.
```

<p rend="hangnum">§2245.</p>

```
Tathā samānisaṃsopi, saddhāpālanakāraṇā;
```

```
Ānisaṃsaṃ nidassetvā, paṭisedheti vaṭṭati.
```

<p rend="hangnum">§2246.</p>

```
Sesaṃ pana asesena, sattamena samaṃ mataṃ;
```

```
Samuṭṭhānādinā saddhiṃ, apubbaṃ natthi kiñcipi.
```

Dasamaṃ.

Naggavaggo tatiyo.

<p rend="hangnum">§2247.</p>

```
Ekāya <pb ed="V" n="0.0188" /> tu nipannāya, aparā vā nipajjatu;
```

```
Nipajjeyyuṃ saheva dve, dvinnaṃ pācittiyaṃ siyā.
```

<p rend="hangnum">§2248.</p>

```
Āpattibahukā <pb ed="M" n="0.0214" /> ñeyyā, punappunaṃ nipajjane;
```

```
Ekāya ca nipannāya, sace ekā nisīdati.
```

<p rend="hangnum">§2249.</p>

```
Ubho vāpi nisīdanti, samaṃ, ummattikāya vā;
```

```
Anāpatti samuṭṭhānaṃ, eḷakena samaṃ mataṃ.
```

Paṭhamaṃ.

<p rend="hangnum">§2250.</p>

```
Pāvārakaṭasārādiṃ, santharitvā panekakaṃ;
```

```
Saṃhārimesu teneva, pārupitvā sace pana.
```

<p rend="hangnum">§2251.</p>

```
Nipajjanti saheva dve, tāsaṃ pācittiyaṃ siyā;
```

```
Ekasmiṃ dukkaṭaṃ dvinnaṃ, vuttaṃ tu dvikadukkaṭaṃ.
```

<p rend="hangnum">§2252.</p>

```
Vavatthānaṃ nidassetvā, nipajjanti sace pana;
```

```
Na dosummattikādīnaṃ, sesaṃ tulyaṃ panādinā.
```

Dutiyaṃ.

<p rend="hangnum">§2253.</p>

```
Purato ca anāpucchā, yadi caṅkamanādayo;
```

```
Kareyya pana pācitti, aññissāphāsukāraṇā.
```

<p rend="hangnum">§2254.</p>

```
Nivattanānaṃ gaṇanāya tassā;
```

```
Pācittiyānaṃ gaṇanā ca ñeyyā;
```

```
Payogatoyeva bhavanti dosā;
```

```
Nipajjanaṭṭhānanisīdanānaṃ.
```

<p rend="hangnum">§2255.</p>

```
Uddesādīsu pācitti, padānaṃ gaṇanāvasā;
```

```
Tikapācittiyaṃ vuttaṃ, sesāya tikadukkaṭaṃ.
```

<p rend="hangnum">§2256.</p>

```
Na ca aphāsukāmāya, āpucchā purato pana;
```

```
Tassā caṅkamanādīni, anāpatti karontiyā.
```

<p rend="hangnum">§2257.</p>

```
Adinnādānatulyāva<pb ed="M" n="0.0215" />, samuṭṭhānādayo nayā;
```

```
Kriyākriyamidaṃ pāpa- mānasaṃ dukkhavedanaṃ.
```

Tatiyaṃ.

<p rend="hangnum">§2258.</p>

```
Sayaṃ <pb ed="V" n="0.0189" /> anantarāyā yā, dukkhitaṃ sahajīviniṃ;
```

```
Nupaṭṭhāpeyya caññāya, nupaṭṭheyya sayampi vā.
```

<p rend="hangnum">§2259.</p>

```
Dhure nikkhittamatteva, tassā pācittiyaṃ siyā;
```

```
Antevāsiniyā vāpi, dukkaṭaṃ itarāya vā.
```

<p rend="hangnum">§2260.</p>

```
Anāpatti gilānāya, gavesitvālabhantiyā;
```

```
Āpadummattikādīnaṃ, dhuranikkhepanodayaṃ.
```

Catutthaṃ.

<p rend="hangnum">§2261.</p>

```
Sakaṃ puggalikaṃ datvā, sakavāṭaṃ upassayaṃ;
```

```
Sayaṃ upassayā tamhā, nikkaḍḍhati sace pana.
```

<p rend="hangnum">§2262.</p>

```
Ekeneva payogena, dvārādīsu bahūnipi;
```

```
Taṃ nikkaḍḍhantiyā tassā, ekaṃ pācittiyaṃ siyā.
```

<p rend="hangnum">§2263.</p>

```
Payogagaṇanāyettha, pācittigaṇanā matā;
```

```
Āṇattiyampi eseva, nayo vutto mahesinā.
```

<p rend="hangnum">§2264.</p>

```
‘‘Ettakāva imaṃ dvārā, nikkaḍḍhāhī’’ti bhāsati;
```

```
Ekāyāṇattiyā dvāra-gaṇanāpattiyo siyuṃ.
```

<p rend="hangnum">§2265.</p>

```
Dukkaṭaṃ akavāṭamhā, sesāya tikadukkaṭaṃ;
```

```
Ubhinnaṃ pana sabbattha, parikkhāresu dukkaṭaṃ.
```

<p rend="hangnum">§2266.</p>

```
Sesamettha asesena, samuṭṭhānādinā saha;
```

```
Saṅghikā hi vihārasmā, nikkaḍḍhanasamaṃ mataṃ.
```

Pañcamaṃ.

<p rend="hangnum">§2267.</p>

```
Chaṭṭhe <pb ed="M" n="0.0216" /> panidha vattabbaṃ, apubbaṃ natthi kiñcipi;
```

```
Sikkhāpadenariṭṭhassa, sadisova vinicchayo.
```

Chaṭṭhaṃ.

<p rend="hangnum">§2268.</p>

```
Sāsaṅkasammate anto-raṭṭhe bhikkhuniyā pana;
```

```
Carantiyā siyāpatti, vinā satthena cārikaṃ.
```

<p rend="hangnum">§2269.</p>

```
Gāmantarapavese <pb ed="V" n="0.0190" /> ca, araññe addhayojane;
```

```
Pācittiyanayo ñeyyo, bhikkhunā vinayaññunā.
```

<p rend="hangnum">§2270.</p>

```
Na doso saha satthena, khemaṭṭhānāpadāsu vā;
```

```
Idaṃ eḷakalomena, samuṭṭhānādinā samaṃ.
```

Sattamaṃ.

<p rend="hangnum">§2271.</p>

```
Aṭṭhame navame vāpi, anuttānaṃ na vijjati;
```

```
Sattamena samānāni, samuṭṭhānādinā saha.
```

Aṭṭhamanavamāni.

<p rend="hangnum">§2272.</p>

```
Pācitti dhuranikkhepe, ‘‘na gamissāmyaha’’nti ca;
```

```
Katvā ca dhuranikkhepaṃ, pacchā gacchantiyā tathā.
```

<p rend="hangnum">§2273.</p>

```
Yojanāni pavāretvā, pañca gantumpi vaṭṭati;
```

```
Chasu vattabbamevatthi, kinnu nāmidha taṃ siyā.
```

<p rend="hangnum">§2274.</p>

```
Tīṇi gantvā ca teneva, paccāgantuṃ na vaṭṭati;
```

```
Aññena pana maggena, pacchāgacchati vaṭṭati.
```

<p rend="hangnum">§2275.</p>

```
Anāpattantarāyasmiṃ, tassā dasavidhe sati;
```

```
Āpadāsu gilānāya, alābhe dutiyāya vā.
```

<p rend="hangnum">§2276.</p>

```
Rājacoramanussaggi-toyavāḷasarīsapā;
```

```
Manussajīvitabrahma-cariyassantarāyikā.
```

<p rend="hangnum">§2277.</p>

```
Samuṭṭhānādinā <pb ed="M" n="0.0217" /> tulyaṃ, paṭhamantimavatthunā;
```

```
Ayameva viseso hi, akriyaṃ dukkhavedanaṃ.
```

Dasamaṃ.

Tuvaṭṭavaggo catuttho.

<p rend="hangnum">§2278.</p>

```
Rājāgāraṃ cittāgāraṃ, ārāmaṃ kīḷuyyānaṃ vā;
```

```
Kīḷāvāpiṃ nānākāraṃ, daṭṭhuṃ gacchantinaṃ tāni.
```

<p rend="hangnum">§2279.</p>

```
Niddiṭṭhaṃ <pb ed="V" n="0.0191" /> muninā tāsaṃ, dukkaṭaṃ tu pade pade;
```

```
Padaṃ anuddharitvāva, sace passanti pañcapi.
```

<p rend="hangnum">§2280.</p>

```
Ekāyeva panāpatti, pācitti paridīpitā;
```

```
Gantvā passanti ce taṃ taṃ, pāṭekkāpattiyo siyuṃ.
```

<p rend="hangnum">§2281.</p>

```
Payogabahutāyāpi, pācittibahutā siyā;
```

```
Bhikkhussa pana sabbattha, hoti āpatti dukkaṭaṃ.
```

<p rend="hangnum">§2282.</p>

```
Avaseso anāpatti-kathāmaggavinicchayo;
```

```
Naccadassanatulyova, samuṭṭhānādinā saha.
```

Paṭhamaṃ.

<p rend="hangnum">§2283.</p>

```
Āsandiṃ vā pallaṅkaṃ vā, māṇanātītaṃ vāḷūpetaṃ;
```

```
Sevantīnaṃ yāsaṃ tāsaṃ, pācittāpattiṃ satthāha.
```

<p rend="hangnum">§2284.</p>

```
Nisīdanassāpi nipajjanassa;
```

```
Payogabāhullavasena hoti;
```

```
Iccevamaccantayasena vuttā;
```

```
Pācittiyānaṃ gaṇanā panevaṃ.
```

<p rend="hangnum">§2285.</p>

```
Pāde <pb ed="M" n="0.0218" /> āsandiyā chetvā, bhitvā pallaṅkavāḷake;
```

```
Anāpatti samuṭṭhāna-manantarasamaṃ mataṃ.
```

Dutiyaṃ.

<p rend="hangnum">§2286.</p>

```
Channaṃ aññataraṃ suttaṃ, yadi kantati bhikkhunī;
```

```
Yattakaṃ añchitaṃ hatthā, tasmiṃ takkamhi veṭhite.
```

<p rend="hangnum">§2287.</p>

```
Ekā pācitti niddiṭṭhā, suttakantanato pana;
```

```
Sabbapubbapayogesu, dukkaṭaṃ hatthavārato.
```

<p rend="hangnum">§2288.</p>

```
Na doso kantitaṃ suttaṃ, puna kantantiyā pana;
```

```
Idaṃ eḷakalomena, samuṭṭhānādinā samaṃ.
```

Tatiyaṃ.

<p rend="hangnum">§2289.</p>

```
Koṭṭanaṃ <pb ed="V" n="0.0192" /> taṇḍulānaṃ tu, ādiṃ katvāna dukkaṭaṃ;
```

```
Sabbapubbapayogesu, veyyāvaccaṃ karontiyā.
```

<p rend="hangnum">§2290.</p>

```
Bhājanāni gaṇetvāva, pācitti yāguādisu;
```

```
Khajjakādīsu rūpānaṃ, gaṇanāya hi dīpaye.
```

<p rend="hangnum">§2291.</p>

```
Sace mātāpitūnampi, āgatānaṃ panattano;
```

```
Kiñci kammaṃ akāretvā, kiñci kātuṃ na vaṭṭati.
```

<p rend="hangnum">§2292.</p>

```
Saṅghassa yāgupāne vā, saṅghabhattepi vā tathā;
```

```
Cetiyassa ca pūjāya, veyyāvaccakarassa vā.
```

<p rend="hangnum">§2293.</p>

```
Attano ca anāpatti, tathā ummattikāya vā;
```

```
Samuṭṭhānādayo sabbe, tatiyena samā matā.
```

Catutthaṃ.

<p rend="hangnum">§2294.</p>

```
Pācitti <pb ed="M" n="0.0219" /> dhuranikkhepe, yathā cīvarasibbane;
```

```
Tathā idha panekāhaṃ, parihāro na labbhati.
```

<p rend="hangnum">§2295.</p>

```
Sesaṃ vuttanayeneva, tattha cīvarasibbane;
```

```
Samuṭṭhānādinā saddhiṃ, veditabbaṃ vibhāvinā;
```

Pañcamaṃ.

<p rend="hangnum">§2296.</p>

```
Kāyena kāyabaddhena, tathā nissaggiyena vā;
```

```
Gihīnaṃ pana yaṃ kiñci, dantaponodakaṃ vinā.
```

<p rend="hangnum">§2297.</p>

```
Ajjhoharaṇiyaṃ aññaṃ, aññesaṃ tu dadāti yā;
```

```
Hoti pācittiyaṃ tassā, ṭhapetvā sahadhammike.
```

<p rend="hangnum">§2298.</p>

```
Dantakaṭṭhodake vuttaṃ, dukkaṭaṃ muninā idha;
```

```
Yā na deti ca dāpeti, nikkhamitvāpi dentiyā.
```

<p rend="hangnum">§2299.</p>

```
Deti bāhiralepaṃ vā, na dosummattikāya vā;
```

```
Samuṭṭhānādayo sabbe, tatiyena samā matā.
```

Chaṭṭhaṃ.

<p rend="hangnum">§2300.</p>

```
Adatvā <pb ed="V" n="0.0193" /> paribhuñjeyya, yā cāvasathacīvaraṃ;
```

```
Divase tu catutthe taṃ, dhovitvā puna cīvaraṃ.
```

<p rend="hangnum">§2301.</p>

```
Sāmaṇerāya vā anta-maso utuniyā sace;
```

```
Tassā pācittiyaṃ vuttaṃ, tikapācittiyaṃ siyā.
```

<p rend="hangnum">§2302.</p>

```
Tassā nissajjite tasmiṃ, vuttaṃ tu dvikadukkaṭaṃ;
```

```
Utunīnaṃ abhāve tu, aññāsaṃ puna pariyaye.
```

<p rend="hangnum">§2303.</p>

```
Acchinnacīvarādīna-manāpattāpadāsupi;
```

```
Samuṭṭhānādayo sabbe, kathinena samā matā.
```

Sattamaṃ.

<p rend="hangnum">§2304.</p>

```
Adatvā <pb ed="M" n="0.0220" /> rakkhaṇatthāya, vihāraṃ sakavāṭakaṃ;
```

```
Hoti pācittiyaṃ tassā, cārikaṃ pakkamantiyā.
```

<p rend="hangnum">§2305.</p>

```
Attano gāmato aññaṃ, gāmaṃ gacchantiyā pana;
```

```
Parikkhittavihārassa, parikkhepampi vā tathā.
```

<p rend="hangnum">§2306.</p>

```
Itarassupacāraṃ vā, paṭhamena padena taṃ;
```

```
Dukkaṭaṃ samatikkante, pācitti dutiyena tu.
```

<p rend="hangnum">§2307.</p>

```
Akavāṭabandhanasmiṃ, dukkaṭaṃ paridīpitaṃ;
```

```
Antarāye anāpatti, jaggikaṃ alabhantiyā.
```

<p rend="hangnum">§2308.</p>

```
Āpadāsu gilānāya, tathā ummattikāya vā;
```

```
Samuṭṭhānādayo sabbe, kathinena samā matā.
```

Aṭṭhamaṃ.

<p rend="hangnum">§2309.</p>

```
Hatthiassarathādīhi, saṃyuttaṃ sippameva vā;
```

```
Parūpaghātakaṃ mantā-gadayogappabhedakaṃ.
```

<p rend="hangnum">§2310.</p>

```
Pariyāpuṇeyya ce kiñci, yassa kassaci santike;
```

```
Hoti pācittiyaṃ tassā, padādīnaṃ vasenidha.
```

<p rend="hangnum">§2311.</p>

```
Lekhe pana anāpatti, dhāraṇāya ca guttiyā;
```

```
Parittesu ca sabbesu, tathā ummattikāya vā.
```

Navamaṃ.

<p rend="hangnum">§2312.</p>

```
Dasame <pb ed="V" n="0.0194" /> natthi vattabbaṃ, navamena samaṃ idaṃ;
```

```
Samuṭṭhānādayo dvinnaṃ, padasodhammasādisā.
```

Dasamaṃ.

Cittāgāravaggo pañcamo.

<p rend="hangnum">§2313.</p>

```
Sabhikkhukaṃ <pb ed="M" n="0.0221" /> panārāmaṃ, jānitvā pavisantiyā;
```

```
Anāpucchāva yaṃ kiñci, pācitti pariyāputā.
```

<p rend="hangnum">§2314.</p>

```
Sace antamaso rukkha-mūlassapi ca bhikkhunī;
```

```
Anāpucchā parikkhepaṃ, atikkāmeti yā pana.
```

<p rend="hangnum">§2315.</p>

```
Upacārokkame vāpi, aparikkhittakassa tu;
```

```
Dukkaṭaṃ paṭhame pāde, pācitti dutiye siyā.
```

<p rend="hangnum">§2316.</p>

```
Abhikkhuke sabhikkhūti, saññāya panubhosupi;
```

```
Jātakaṅkhāya vā tassā, hoti āpatti dukkaṭaṃ.
```

<p rend="hangnum">§2317.</p>

```
Paṭhamaṃ pavisantīnaṃ, tāsaṃ sīsānulokikā;
```

```
Tā sannipatitā yattha, tāsaṃ gacchati santikaṃ.
```

<p rend="hangnum">§2318.</p>

```
Santaṃ bhikkhuṃ panāpucchā, maggo vārāmamajjhato;
```

```
Tena gacchantiyā vāpi, āpadāsu visantiyā.
```

<p rend="hangnum">§2319.</p>

```
Tathā ummattikādīna-manāpatti pakāsitā;
```

```
Dhuranikkhepatulyāva, samuṭṭhānādayo nayā.
```

Paṭhamaṃ.

<p rend="hangnum">§2320.</p>

```
Akkoseyya ca yā bhikkhuṃ, paribhāseyya vā pana;
```

```
Tikapācittiyaṃ tassā, sese ca tikadukkaṭaṃ.
```

<p rend="hangnum">§2321.</p>

```
Purakkhatvā vadantīna-;
```

```
Matthadhammānusāsaniṃ;
```

```
Na dosomasavādena;
```

```
Tulyo sesanayo mato.
```

Dutiyaṃ.

<p rend="hangnum">§2322.</p>

```
Yā <pb ed="V" n="0.0195" /> saṅghaṃ paribhāseyya, tassā pācittiyaṃ siyā;
```

```
Ekaṃ sambahulā vāpi, tatheva itarāya vā.
```

<p rend="hangnum">§2323.</p>

```
Paribhāsantiyā <pb ed="M" n="0.0222" /> tassā, dukkaṭaṃ paridīpitaṃ;
```

```
Sesaṃ anantareneva, samuṭṭhānādinā samaṃ.
```

Tatiyaṃ.

<p rend="hangnum">§2324.</p>

```
Nimantitāpi vā sace, pavāritāpi vā pana;
```

```
Nimantanapavāraṇā, ubhopi vuttalakkhaṇā.
```

<p rend="hangnum">§2325.</p>

```
Purebhattaṃ tu yāguñca, ṭhapetvā kālikattayaṃ;
```

```
Yā cajjhoharaṇatthāya, yaṃ kiñci pana āmisaṃ.
```

<p rend="hangnum">§2326.</p>

```
Paṭiggaṇhāti ce tassā, gahaṇe dukkaṭaṃ siyā;
```

```
Ajjhohāravasenettha, pācitti paridīpitā.
```

<p rend="hangnum">§2327.</p>

```
Kālikāni ca tīṇeva, āhāratthāya gaṇhati;
```

```
Gahaṇe dukkaṭaṃ vuttaṃ, tathā ajjhoharantiyā.
```

<p rend="hangnum">§2328.</p>

```
Nimantitā yā pana appavāritā;
```

```
Sacepi yāguṃ pivatīdha vaṭṭati;
```

```
Tathā kathetvā puna sāmikassa vā;
```

```
Sacepi sā bhuñjati aññabhojanaṃ.
```

<p rend="hangnum">§2329.</p>

```
Kālikāni ca tīṇeva, paccaye sati bhuñjati;
```

```
Tathā ummattikādīnaṃ, anāpatti pakāsitā.
```

<p rend="hangnum">§2330.</p>

```
Samuṭṭhānamidaṃ tulyaṃ, addhānena kriyākriyaṃ;
```

```
Nimantitā anāpucchā, sāmiṃ bhuñjati ce pana.
```

<p rend="hangnum">§2331.</p>

```
Kappiyaṃ pana kāretvā, akāretvāpi vā yadi;
```

```
Paribhuñjati yā tassā, pācitti kriyato siyā.
```

Catutthaṃ.

<p rend="hangnum">§2332.</p>

```
Bhikkhunīnaṃ avaṇṇaṃ vā, pācitti kulasantike;
```

```
Kulassāvaṇṇanaṃ vāpi, bhikkhunīnaṃ vadantiyā.
```

<p rend="hangnum">§2333.</p>

```
Santaṃ <pb ed="M" n="0.0223" /><pb ed="V" n="0.0196" /> bhāsantiyā dosaṃ, na dosummattikāya vā;
```

```
Omasavādatulyāva, samuṭṭhānādayo nayā.
```

Pañcamaṃ.

<p rend="hangnum">§2334.</p>

```
Addhayojanato ore, bhikkhu ovādadāyako;
```

```
Na vasati sace maggo, akhemo vā sace siyā.
```

<p rend="hangnum">§2335.</p>

```
Ayaṃ abhikkhuko nāma, āvāso pana tattha hi;
```

```
Upagacchantiyā vassaṃ, āpatti aruṇuggame.
```

<p rend="hangnum">§2336.</p>

```
Pakkantā pakkhasaṅkantā, vibbhantā vā matāpi vā;
```

```
Vassaṃ upagatā bhikkhū, anāpattāpadāsupi.
```

<p rend="hangnum">§2337.</p>

```
Seso ñeyyo kathāmaggo;
```

```
Bhikkhunovādako pana;
```

```
Idaṃ eḷakalomena;
```

```
Samuṭṭhānādinā samaṃ.
```

Chaṭṭhaṃ.

<p rend="hangnum">§2338.</p>

```
Yā bhikkhunubhatosaṅghe, vassaṃvuṭṭhā tato puna;
```

```
‘‘Nāhaṃ pavāressāmī’’ti, sā nikkhipati ce dhuraṃ.
```

<p rend="hangnum">§2339.</p>

```
Dhure nikkhittamattasmiṃ, tassā pācittiyaṃ siyā;
```

```
Sati vā antarāyasmiṃ, gilānāyāpadāsupi.
```

<p rend="hangnum">§2340.</p>

```
Pariyesitvāpi vā bhikkhuṃ, na doso alabhantiyā;
```

```
Idaṃ tu dhuranikkhepa-samuṭṭhānamudīritaṃ.
```

Sattamaṃ.

<p rend="hangnum">§2341.</p>

```
‘‘Ovādādīnamatthāya, na gacchissāmyaha’’nti hi;
```

```
Dhure nikkhittamattasmiṃ, pācitti paridīpaye.
```

<p rend="hangnum">§2342.</p>

```
Sadisaṃ <pb ed="M" n="0.0224" /> tu samuṭṭhānaṃ, paṭhamantimavatthunā;
```

```
Akriyaṃ lokavajjañca, kāyikaṃ dukkhavedanaṃ.
```

Aṭṭhamaṃ.

<p rend="hangnum">§2343.</p>

```
‘‘Na <pb ed="V" n="0.0197" /> yācissāmi ovādaṃ, na pucchissāmuposathaṃ’’;
```

```
Iccevaṃ pana nikkhitte, dhure pācittiyaṃ siyā.
```

<p rend="hangnum">§2344.</p>

```
Sati vā antarāyasmiṃ, gilānāyāpadāsu vā;
```

```
Na doso pariyesitvā, dutiyaṃ alabhantiyā.
```

<p rend="hangnum">§2345.</p>

```
Aṭṭhamepi anāpatti, evameva pakāsitā;
```

```
Idaṃ tu dhuranikkhepa-samuṭṭhānamudīritaṃ.
```

Navamaṃ.

<p rend="hangnum">§2346.</p>

```
Pasākhe pana sañjātaṃ, gaṇḍaṃ rucitameva vā;
```

```
Anāpucchāva saṅghaṃ vā, gaṇaṃ ekena ekikā.
```

<p rend="hangnum">§2347.</p>

```
‘‘Bhinda phālehi dhovā’’ti, sabbānevāṇāpentiyā;
```

```
Katesu dukkaṭāniccha, tassā pācittiyo cha ca.
```

<p rend="hangnum">§2348.</p>

```
‘‘Yamettha atthi kātabbaṃ, taṃ sabbaṃ tvaṃ karohi’’ti;
```

```
Āṇāpeti sace evaṃ, so ca sabbaṃ karoti ce.
```

<p rend="hangnum">§2349.</p>

```
Ekāya pana vācāya, dukkaṭāni panaccha ca;
```

```
Tassā pācittiyacchakkaṃ, dvādasāpattiyo siyuṃ.
```

<p rend="hangnum">§2350.</p>

```
Bhedanādīsu ekaṃ sā, āṇāpeti sace pana;
```

```
So karoti ca sabbāni, ekaṃ pācittiyaṃ siyā.
```

<p rend="hangnum">§2351.</p>

```
Āpucchitvāpi vā viññuṃ, gahetvā dutiyampi vā;
```

```
Bhedanādīni sabbāni, kārāpeti sace pana.
```

<p rend="hangnum">§2352.</p>

```
Tassā <pb ed="M" n="0.0225" /> ummattikādīna-manāpatti pakāsitā;
```

```
Samuṭṭhānādayo sabbe, kathinena samā matā.
```

Dasamaṃ.

Ārāmavaggo chaṭṭho.

<p rend="hangnum">§2353.</p>

```
Gaṇaṃpariyesanādismiṃ, gabbhiniṃ vuṭṭhapentiyā;
```

```
Ñattiyā kammavācāhi, upajjhāyāya dukkaṭaṃ.
```

<p rend="hangnum">§2354.</p>

```
Kammavācāya <pb ed="V" n="0.0198" /> osāne, pācitti pariyāputā;
```

```
Tathā gabbhinisaññāya, na ca gabbhiniyā pana.
```

<p rend="hangnum">§2355.</p>

```
Ubho sañjātakaṅkhāya, hoti āpatti dukkaṭaṃ;
```

```
Tathācariniyā tassā, gaṇassāpi ca dīpitaṃ.
```

<p rend="hangnum">§2356.</p>

```
Dvīsvagabbhinisaññāya, na dosummattikāya vā;
```

```
Adinnādānatulyāva, samuṭṭhānādayo nayā.
```

Paṭhamaṃ.

<p rend="hangnum">§2357.</p>

```
Dutiye natthi vattabbaṃ, paṭhamena samaṃ mataṃ;
```

```
Samuṭṭhānādinā saddhiṃ, natthi kāci visesatā.
```

Dutiyaṃ.

<p rend="hangnum">§2358.</p>

```
Chasvasikkhitasikkhaṃ tu, sikkhamānañhi bhikkhunī;
```

```
Dve vassāni siyāpatti, vuṭṭhāpeyya sace pana.
```

<p rend="hangnum">§2359.</p>

```
Tikapācittiyaṃ vuttaṃ, dhammakamme tu satthunā;
```

```
Adhamme pana kammasmiṃ, dīpitaṃ tikadukkaṭaṃ.
```

<p rend="hangnum">§2360.</p>

```
Chasu sikkhitasikkhaṃ yā, dve vassāni akhaṇḍato;
```

```
Vuṭṭhāpeti anāpatti, tathā ummattikāya vā.
```

<p rend="hangnum">§2361.</p>

```
Imā <pb ed="M" n="0.0226" /> hi cha ca sikkhāyo, saṭṭhivassāpi ce pana;
```

```
Pabbajjāya padātabbā, adatvā na ca kāraye.
```

Tatiyaṃ.

<p rend="hangnum">§2362.</p>

```
Catutthe natthi vattabbaṃ, idha saṅghena sammataṃ;
```

```
Sikkhamānamanāpatti, hoti taṃ vuṭṭhapentiyā.
```

<p rend="hangnum">§2363.</p>

```
Adinnā paṭhamaṃ hoti, sace vuṭṭhānasammuti;
```

```
Tatthāpi ca padātabbā, upasampadamāḷake.
```

<p rend="hangnum">§2364.</p>

```
Tatiyañca catutthañca, samuṭṭhānādinā pana;
```

```
Paṭhamena samaṃ ñeyyaṃ, catutthaṃ tu kriyākriyaṃ.
```

Catutthaṃ.

<p rend="hangnum">§2365.</p>

```
Ūnadvādasavassaṃ <pb ed="V" n="0.0199" /> tu, kañci gihigataṃ pana;
```

```
Paripuṇṇāti saññāya, na doso vuṭṭhapentiyā.
```

<p rend="hangnum">§2366.</p>

```
Hoti vānupasampannā, upasampāditāpi sā;
```

```
Asesena ca sesaṃ tu, paṭhamena samaṃ mataṃ.
```

Pañcamaṃ.

<p rend="hangnum">§2367.</p>

```
Chaṭṭhaṃ tu tatiye vutta-nayeneva vibhāvaye;
```

```
Sattamampi tathā sabbaṃ, catutthena samaṃ mataṃ.
```

Chaṭṭhasattamāni.

<p rend="hangnum">§2368.</p>

```
Yaṃ tuvaṭṭakavaggasmiṃ, dukkhitaṃ sahajīviniṃ;
```

```
Vuttaṃ tena samaṃ ñeyyaṃ, aṭṭhamaṃ na visesatā.
```

Aṭṭhamaṃ.

<p rend="hangnum">§2369.</p>

```
Dve <pb ed="M" n="0.0227" /> vassāni ca yā kāci, vuṭṭhāpitapavattiniṃ;
```

```
Nānubandheyya ce tassā, pācitti pariyāputā.
```

<p rend="hangnum">§2370.</p>

```
‘‘Dve vassāni ahaṃ nānu-bandhissāmī’’ti ce pana;
```

```
Dhure nikkhittamattasmiṃ, tassā pācittiyaṃ siyā.
```

<p rend="hangnum">§2371.</p>

```
Tañca bālamalajjiṃ vā, gilānāyāpadāsu vā;
```

```
Nānubandhantiyā tassā, na dosummattikāya vā.
```

<p rend="hangnum">§2372.</p>

```
Samuṭṭhānādayo tulyā, paṭhamantimavatthunā;
```

```
Idaṃ panākriyaṃ vuttaṃ, vedanā dukkhavedanā.
```

Navamaṃ.

<p rend="hangnum">§2373.</p>

```
Vuṭṭhāpetvā tu yā kāci, bhikkhunī sahajīviniṃ;
```

```
Taṃ gahetvā na gaccheyya, na caññaṃ āṇāpeyya ce.
```

<p rend="hangnum">§2374.</p>

```
Dhure nikkhittamattasmiṃ, tassā pācittiyaṃ siyā;
```

```
Sati vā antarāyasmiṃ, dutiyaṃ alabhantiyā.
```

<p rend="hangnum">§2375.</p>

```
Āpadāsu <pb ed="V" n="0.0200" /> gilānāya, tathā ummattikāya vā;
```

```
Na doso dhuranikkhepa-samuṭṭhānamidaṃ pana.
```

Dasamaṃ.

Gabbhinivaggo sattamo.

<p rend="hangnum">§2376.</p>

```
Kumāribhūtavaggassa, paṭhamādīni tīṇipi;
```

```
Gihigatehi tīheva, sadisānīti niddise.
```

<p rend="hangnum">§2377.</p>

```
Yā mahūpapadā dve tu, sikkhamānā panādito;
```

```
‘‘Gatā vīsativassā’’ti, viññātabbā vibhāvinā.
```

<p rend="hangnum">§2378.</p>

```
Sace <pb ed="M" n="0.0228" /> gihigatā honti, na ca vā purisaṃ gatā;
```

```
‘‘Sikkhamānā’’ti vattabbā, tā hi sammutiādisu.
```

<p rend="hangnum">§2379.</p>

```
Na tā ‘‘kumāribhūtā’’ti, tathā ‘‘gihigatā’’ti vā;
```

```
Vattabbā panubhopetā, evaṃ vattuṃ na vaṭṭati.
```

<p rend="hangnum">§2380.</p>

```
Sammutiṃ dasavassāya, datvā dvādasavassikā;
```

```
Kattabbā upasampannā, sesāsupi ayaṃ nayo.
```

<p rend="hangnum">§2381.</p>

```
Yā aṭṭhārasavassā tu, tato paṭṭhāya sā pana;
```

```
Vuttā ‘‘kumāribhūtā’’ti, tathā ‘‘gihigatā’’tipi.
```

<p rend="hangnum">§2382.</p>

```
Vuttā ‘‘kumāribhūtā’’ti, sāmaṇerī hi yā pana;
```

```
‘‘Kumāribhūtā’’ icceva, vattabbā na panaññathā.
```

<p rend="hangnum">§2383.</p>

```
Etā tu pana tissopi, sikkhāsammutidānato;
```

```
‘‘Sikkhamānā’’ti vattumpi, vaṭṭateva na saṃsayo.
```

Tatiyaṃ.

<p rend="hangnum">§2384.</p>

```
Ūnadvādasavassāva, vuṭṭhāpeti sace paraṃ;
```

```
Hutvā sayamupajjhāyā, sikkhamānaṃ tu bhikkhunī.
```

<p rend="hangnum">§2385.</p>

```
Pubbe vuttanayeneva, dukkaṭānamanantaraṃ;
```

```
Kammavācānamosāne, tassā pācitti dīpitā.
```

Catutthaṃ.

<p rend="hangnum">§2386.</p>

```
Pañcame <pb ed="V" n="0.0201" /> natthi vattabbaṃ, catutthaṃ pañcamampi ca;
```

```
Ubhayaṃ tisamuṭṭhānaṃ, pañcamaṃ tu kriyākriyaṃ.
```

Pañcamaṃ.

<p rend="hangnum">§2387.</p>

```
Saṅghenupaparikkhitvā, ‘‘alaṃ tāvā’’ti vāritā;
```

```
Upasampāditenettha, pacchā khīyati dosatā.
```

<p rend="hangnum">§2388.</p>

```
Ujjhāyati <pb ed="M" n="0.0229" /> sace chanda-dosādīhi karontiyā;
```

```
Na doso tisamuṭṭhānaṃ, sacittaṃ dukkhavedanaṃ.
```

Chaṭṭhaṃ.

<p rend="hangnum">§2389.</p>

```
Laddhe ca cīvare pacchā, asante antarāyike;
```

```
‘‘Vuṭṭhāpessāmi nāha’’nti, dhuranikkhepane pana.
```

<p rend="hangnum">§2390.</p>

```
Hoti pācittiyaṃ tassā, gilānāyāpadāsupi;
```

```
Na doso pariyesitvā, parisaṃ alabhantiyā.
```

<p rend="hangnum">§2391.</p>

```
Idañhi dhuranikkhepa-samuṭṭhānaṃ sacittakaṃ;
```

```
Akriyaṃ lokavajjañca, hotidaṃ dukkhavedanaṃ.
```

Sattamaṃ.

<p rend="hangnum">§2392.</p>

```
Aṭṭhamaṃ sattameneva, sadisaṃ pana sabbathā;
```

```
Navamepi ca vattabbaṃ, natthi uttānamevidaṃ.
```

<p rend="hangnum">§2393.</p>

```
Natthājānantiyā doso, tathā ummattikāya vā;
```

```
Adinnādānatulyāva, samuṭṭhānādayo nayā.
```

Aṭṭhamanavamāni.

<p rend="hangnum">§2394.</p>

```
Mātarā pitarā vātha, nānuññātaṃ tu sāminā;
```

```
Tassā pācittiyāpatti, taṃ vuṭṭhāpentiyā siyā.
```

<p rend="hangnum">§2395.</p>

```
Upasampadakālasmiṃ, tathā pabbājanakkhaṇe;
```

```
Dvikkhattuṃ pucchitabbaṃ tu, bhikkhunīhi, na bhikkhunā.
```

<p rend="hangnum">§2396.</p>

```
Anāpatti <pb ed="V" n="0.0202" /> na jānāti, mātuādīnamatthitaṃ;
```

```
Idaṃ catusamuṭṭhānaṃ, vācato kāyavācato.
```

<p rend="hangnum">§2397.</p>

```
Vācāmānasato <pb ed="M" n="0.0230" /> ceva, kāyavācāditopi ca;
```

```
Kriyākriyamacittañca, ticittañca tivedanaṃ.
```

Dasamaṃ.

<p rend="hangnum">§2398.</p>

```
Yā pārivāsikenettha, chandadānena bhikkhunī;
```

```
Vuṭṭhāpeti sace sikkha-mānaṃ pācittiyaṃ siyā.
```

<p rend="hangnum">§2399.</p>

```
Avuṭṭhitāyanāpatti, parisāyāvihāya vā;
```

```
Chandaṃ tu tisamuṭṭhānaṃ, ticittañca tivedanaṃ.
```

Ekādasamaṃ.

<p rend="hangnum">§2400.</p>

```
Dvādase terase vāpi, vattabbaṃ natthi kiñcipi;
```

```
Samuṭṭhānādayo sabbe, anantarasamā matā.
```

Dvādasamaterasamāni.

Kumārībhūtavaggo aṭṭhamo.

<p rend="hangnum">§2401.</p>

```
Samaṇī agilānā yā, dhāreyya chattupāhanaṃ;
```

```
Tassā pācittiyāpatti, hotīti pariyāputā.
```

<p rend="hangnum">§2402.</p>

```
Sace ekapayogena, maggassa gamane pana;
```

```
Divasampi ca dhāreti, ekaṃ pācittiyaṃ siyā.
```

<p rend="hangnum">§2403.</p>

```
Kaddamādīni passitvā, omuñcitvā upāhanā;
```

```
Chattameva ca dhārentī, yadi gacchati dukkaṭaṃ.
```

<p rend="hangnum">§2404.</p>

```
Sace upāhanāruḷhā, disvā gacchādikaṃ pana;
```

```
Taṃ chattamapanāmetvā, dukkaṭaṃ hoti gacchati.
```

<p rend="hangnum">§2405.</p>

```
Chattampi apanāmetvā, omuñcitvā upāhanā;
```

```
Puna dhārentiyā tassā, hoti pācittiyaṃ pana.
```

<p rend="hangnum">§2406.</p>

```
Payogagaṇanāyeva<pb ed="M" n="0.0231" /><pb ed="V" n="0.0203" />, pācittigaṇanā siyā;
```

```
Tikapācittiyaṃ vuttaṃ, tatheva dvikadukkaṭaṃ.
```

<p rend="hangnum">§2407.</p>

```
Ārāme upacāre vā, doso natthāpadāsupi;
```

```
Idaṃ eḷakalomena, samuṭṭhānādinā samaṃ.
```

Paṭhamaṃ.

<p rend="hangnum">§2408.</p>

```
Hoti bhikkhuniyā yānā, orohitvā punappunaṃ;
```

```
Abhirūhantiyāpatti, payogagaṇanāvasā.
```

<p rend="hangnum">§2409.</p>

```
Āpadāsu anāpatti, tathā ummattikāya vā;
```

```
Sesaṃ anantareneva, samuṭṭhānādinā samaṃ.
```

Dutiyaṃ.

<p rend="hangnum">§2410.</p>

```
Yā ca dhāreyya saṅghāṇiṃ, yaṃ kiñcipi kaṭūpiyaṃ;
```

```
Tassā pācittiyāpatti, hotīti pariyāputā.
```

<p rend="hangnum">§2411.</p>

```
Dhārentiyā panetthāpi, omuñcitvā punappunaṃ;
```

```
Payogagaṇanāyeva, tassā pācittiyo siyuṃ.
```

<p rend="hangnum">§2412.</p>

```
Ābādhapaccayā yā tu, dhāreti kaṭisuttakaṃ;
```

```
Tathā ummattikādīna-manāpatti pakāsitā.
```

<p rend="hangnum">§2413.</p>

```
Sesaṃ tu paṭhameneva, sadisanti pakāsitaṃ;
```

```
Idha cākusalaṃ cittaṃ, lokavajjaṃ visesatā.
```

Tatiyaṃ.

<p rend="hangnum">§2414.</p>

```
Dhāreti pana yaṃ kiñci, sace sīsūpagādisu;
```

```
Tassā tassa ca vatthussa, gaṇanāpattiyo siyuṃ.
```

<p rend="hangnum">§2415.</p>

```
Ābādhapaccayā <pb ed="M" n="0.0232" /> doso, kiñci dhārentiyā na ca;
```

```
Sesaṃ anantareneva, sadisaṃ paridīpitaṃ.
```

Catutthaṃ.

<p rend="hangnum">§2416.</p>

```
Yena <pb ed="V" n="0.0204" /> kenaci gandhena, savaṇṇāvaṇṇakena ca;
```

```
Nhāsantiyā panāpatti, nhānosāne pakāsitā.
```

<p rend="hangnum">§2417.</p>

```
Gandhayojanato sabba-payoge dukkaṭaṃ siyā;
```

```
Ābādhapaccayā doso, natthi ummattikāya vā.
```

<p rend="hangnum">§2418.</p>

```
Sesaṃ tu tatiyeneva, sadisaṃ sabbathā mataṃ;
```

```
Chaṭṭhampi tatiyeneva, sadisanti pakāsitaṃ.
```

Pañcamachaṭṭhāni.

<p rend="hangnum">§2419.</p>

```
Ubbaṭṭāpeyya caññāya, sambāhāpeyya vā tathā;
```

```
Hoti bhikkhuniyāpatti, sace bhikkhuniyā pana.
```

<p rend="hangnum">§2420.</p>

```
Ettha hatthamamocetvā, ekā ubbaṭṭane siyā;
```

```
Mocetvā pana mocetvā, payogagaṇanā siyā.
```

<p rend="hangnum">§2421.</p>

```
Sambāhanepi eseva, nayo ñeyyo vibhāvinā;
```

```
Āpadāsu gilānāya, anāpatti pakāsitā.
```

<p rend="hangnum">§2422.</p>

```
Sesaṃ tu tatiyeneva, samuṭṭhānādinā samaṃ;
```

```
Sattamena samānāva, aṭṭhamādīni tīṇipi.
```

Sattamaṭṭhamanavamadasamāni.

<p rend="hangnum">§2423.</p>

```
Yā antoupacārasmiṃ, bhikkhussa purato pana;
```

```
Anāpucchā nisīdeyya, chamāyapi na vaṭṭati.
```

<p rend="hangnum">§2424.</p>

```
Tikapācittiyaṃ <pb ed="M" n="0.0233" /> vuttaṃ, pucchite dukkaṭadvayaṃ;
```

```
Āpadāsu gilānāya, na dosummattikāya vā.
```

<p rend="hangnum">§2425.</p>

```
Idaṃ pana samuṭṭhānaṃ, kathinena samaṃ mataṃ;
```

```
Kriyākriyamacittañca, ticittañca tivedanaṃ.
```

Ekādasamaṃ.

<p rend="hangnum">§2426.</p>

```
Anokāsakataṃ bhikkhuṃ, pañhaṃ puccheyya dosatā;
```

```
Vinaye ca katokāsaṃ, suttaṃ pucchantiyāpi ca.
```

<p rend="hangnum">§2427.</p>

```
Kāretvā <pb ed="V" n="0.0205" /> pana okāsaṃ, anodissāpi pucchati;
```

```
Na doso padasodhamma-samuṭṭhānamidaṃ pana.
```

Dvādasamaṃ.

<p rend="hangnum">§2428.</p>

```
Saṃkaccikaṃ vinā gāmaṃ, padasā pavisantiyā;
```

```
Parikkhittassa gāmassa, parikkhepokkame pana.
```

<p rend="hangnum">§2429.</p>

```
Dukkaṭaṃ paṭhame pāde, pācitti dutiye siyā;
```

```
Upacārokkamepettha, eseva ca nayo mato.
```

<p rend="hangnum">§2430.</p>

```
Yassā saṃkaccikaṃ naṭṭhaṃ, acchinnaṃ vāpi kenaci;
```

```
Anāpatti siyā tassā, gilānāyāpadāsupi.
```

<p rend="hangnum">§2431.</p>

```
Idameḷakalomena, samuṭṭhānādinā samaṃ;
```

```
Sesaṃ vuttanayeneva, viññātabbaṃ vibhāvinā.
```

Terasamaṃ.

Chattupāhanavaggo navamo.

Iti vinayavinicchaye pācittiyakathā niṭṭhitā.

#### Pāṭidesanīyakathā

<p rend="hangnum">§2432.</p>

```
Agilānā <pb ed="M" n="0.0234" /> sace sappiṃ, laddhaṃ viññattiyā sayaṃ;
```

```
‘‘Bhuñjissāmī’’ti gahaṇe, dukkaṭaṃ paridīpitaṃ.
```

<p rend="hangnum">§2433.</p>

```
Ajjhohāravaseneva, pāṭidesaniyaṃ siyā;
```

```
Tipāṭidesanīyaṃ tu, gilānāya dvidukkaṭaṃ.
```

<p rend="hangnum">§2434.</p>

```
Gilānā viññāpetvāna, pacchā sevantiyāpi ca;
```

```
Gilānāyāvasesaṃ vā, viññattaṃ ñātakādito.
```

<p rend="hangnum">§2435.</p>

```
Aññassatthāya <pb ed="V" n="0.0206" /> vā atta-dhanenummattikāya vā;
```

```
Anāpatti samuṭṭhānaṃ, addhānasadisaṃ mataṃ.
```

Paṭhamaṃ.

<p rend="hangnum">§2436.</p>

```
Ayameva ca sesesu, dutiyādīsu nicchayo;
```

```
Samuṭṭhānādinā saddhiṃ, natthi kāci visesatā.
```

<p rend="hangnum">§2437.</p>

```
Anāgatesu sabbesu, sappiādīsu pāḷiyaṃ;
```

```
Bhuñjantiyā tu viññatvā, aṭṭhasupi ca dukkaṭaṃ.
```

Iti vinayavinicchaye

Pāṭidesanīyakathā niṭṭhitā.

<p rend="hangnum">§2438.</p>

```
Sekhiyā pana ye dhammā, uddiṭṭhā pañcasattati;
```

```
Tesaṃ mahāvibhaṅge tu, vutto atthavinicchayo.
```

Iti vinayavinicchaye

Sikkhākaraṇīyakathā niṭṭhitā.

<p rend="hangnum">§2439.</p>

```
Ubhatopātimokkhānaṃ<pb ed="M" n="0.0235" />;
```

```
Savibhaṅgānameva yo;
```

```
Attho aṭṭhakathāsāro;
```

```
So ca vutto visesato.
```

<p rend="hangnum">§2440.</p>

```
Tañca sabbaṃ samādāya, vinayassa vinicchayo;
```

```
Bhikkhūnaṃ bhikkhunīnañca, hitatthāya kato mayā.
```

<p rend="hangnum">§2441.</p>

```
Imaṃ paṭibhānajantu no jantuno;
```

```
Suṇanti vinaye hi te ye hite;
```

```
Janassa sumatāyane tāyane;
```

```
Bhavanti pakataññuno taññuno.
```

<p rend="hangnum">§2442.</p>

```
Bahusāranaye vinaye parame;
```

```
Abhipatthayatā hi visāradataṃ;
```

```
Paramā pana buddhimatā mahatī;
```

```
Karaṇīyatamā yatinādaratā.
```

<p rend="hangnum">§2443.</p>

```
Avagacchati yo pana bhikkhu imaṃ;
```

```
Vinayassa vinicchayamatthayutaṃ;
```

```
Amaraṃ ajaraṃ arajaṃ arujaṃ;
```

```
Adhigacchati santipadaṃ pana so.
```

Iti vinayavinicchaye

Bhikkhunīvibhaṅgakathā niṭṭhitā.

#### Khandhakakathā

### Mahāvaggo

#### Mahākhandhakakathā

#### Pabbajjākathā

<p rend="hangnum">§2444.</p>

```
Sīlakkhandhādiyuttena<pb ed="M" n="0.0236" /><pb ed="V" n="0.0208" />, subhakkhandhena desite;
```

```
Khandhakepi pavakkhāmi, samāsena vinicchayaṃ.
```

<p rend="hangnum">§2445.</p>

```
Mātarā ananuññātaṃ, pitarā vāpi bhikkhuno;
```

```
Bhaṇḍukammamapucchitvā, pabbājentassa dukkaṭaṃ.
```

<p rend="hangnum">§2446.</p>

```
Uddesaparipucchāya, sayaṃ ce byāvaṭo siyā;
```

```
Daharo āṇāpetabbo, pabbājetvānayāti ca.
```

<p rend="hangnum">§2447.</p>

```
Upajjhāyamathuddissa, avutto daharo pana;
```

```
Pabbājeti sace taṃ so, sayamevāpi vaṭṭati.
```

<p rend="hangnum">§2448.</p>

```
Sāmaṇeropi vattabbo, daharo natthi tattha ce;
```

```
‘‘Khaṇḍasīmamimaṃ netvā, pabbājetvānayā’’ti ca.
```

<p rend="hangnum">§2449.</p>

```
Saraṇāni panetassa, dātabbāneva attanā;
```

```
Evampi bhikkhunāyeva, hoti pabbājito naro.
```

<p rend="hangnum">§2450.</p>

```
Purisaṃ bhikkhuto añño, pabbājeti na vaṭṭati;
```

```
Itthiṃ bhikkhunito añño, pabbājeti na vaṭṭati.
```

<p rend="hangnum">§2451.</p>

```
Sāmaṇeropi vā dātuṃ, sāmaṇerīpi vā tathā;
```

```
Āṇattiyā ubhinnampi, kāsāyāni labhanti te.
```

<p rend="hangnum">§2452.</p>

```
Sayameva ca yaṃ kiñci, pabbājentena bhikkhunā;
```

```
Kesāpanayanaṃ katvā, paṭhamaṃ udake puna.
```

<p rend="hangnum">§2453.</p>

```
Nhāpetabbo <pb ed="M" n="0.0237" /><pb ed="V" n="0.0209" /> siyā suṭṭhu, ghaṃsitvā gomayādinā;
```

```
Sarīre pīḷakā vāpi, kacchu vā tassa honti ce.
```

<p rend="hangnum">§2454.</p>

```
Mātā yathā niyaṃputtaṃ, na jigucchati sabbaso;
```

```
Nhāpetabbova yatinā, tatheva ajigucchatā.
```

<p rend="hangnum">§2455.</p>

```
Kasmā? Panettakenāpi, upakārena sāsane;
```

```
So sadā balavasneho, hotupajjhāyakādisu.
```

<p rend="hangnum">§2456.</p>

```
Vinodetvā panuppannaṃ, ukkaṇṭhaṃ kulaputtakā;
```

```
Sikkhāyo paripūretvā, nibbānaṃ pāpuṇanti hi.
```

<p rend="hangnum">§2457.</p>

```
Gandhacuṇṇena vā pacchā, cuṇṇenapi haliddiyā;
```

```
Sarīraṃ tassa sīsañca, ubbaṭṭetvā punappunaṃ.
```

<p rend="hangnum">§2458.</p>

```
Gihigandhaṃ vinodetvā, kāsāyāni panekato;
```

```
Dvattikkhattuṃ sakiṃ vāpi, dātabbānissa bhikkhunā.
```

<p rend="hangnum">§2459.</p>

```
Atha hatthepi vā tassa, adatvā sayameva taṃ;
```

```
Acchādeti upajjhāyo, vaṭṭatācariyopi vā.
```

<p rend="hangnum">§2460.</p>

```
Nivāseti anāṇatto, so pārupati vā sayaṃ;
```

```
Apanetvā tato sabbaṃ, puna dātabbameva taṃ.
```

<p rend="hangnum">§2461.</p>

```
Bhikkhunā tu sahatthena, tathā āṇattiyāpi vā;
```

```
Dinnaṃ vaṭṭati kāsāvaṃ, nādinnaṃ pana vaṭṭati.
```

<p rend="hangnum">§2462.</p>

```
Tasseva santakaṃ vāpi, kā kathā attasantake;
```

```
Vandāpetvā tattha bhikkhū, kārāpetvāna ukkuṭiṃ.
```

<p rend="hangnum">§2463.</p>

```
Añjaliṃ paggahāpetvā, dātabbaṃ saraṇattayaṃ;
```

```
Paṭipāṭivaseneva, na ca uppaṭipāṭiyā.
```

<p rend="hangnum">§2464.</p>

```
Sace ekapadaṃ vāpi, deti ekakkharampi vā;
```

```
Paṭipāṭiṃ virajjhitvā, gahitaṃ ce na vaṭṭati.
```

<p rend="hangnum">§2465.</p>

```
Tikkhattuṃ yadi vā deti, buddhaṃ saraṇameva vā;
```

```
Tathā sesesu cevampi, na dinnāneva honti hi.
```

<p rend="hangnum">§2466.</p>

```
Katvānunāsikantāni<pb ed="M" n="0.0238" />, ekābaddhāni vā pana;
```

```
Vicchinditvātha ma-ntāni, dātabbāni vijānatā.
```

<p rend="hangnum">§2467.</p>

```
Upasampadakammaṃ <pb ed="V" n="0.0210" /> tu, ekatosuddhiyā siyā;
```

```
Na hoti pana pabbajjā, ubhatosuddhiyā vinā.
```

<p rend="hangnum">§2468.</p>

```
Tasmā ācariyenāpi, tathāntevāsikenapi;
```

```
Bu-ddha-kārādayo vaṇṇā, ṭhānakaraṇasampadaṃ.
```

<p rend="hangnum">§2469.</p>

```
Ahāpentena vattabbā, pabbajjāguṇamicchatā;
```

```
Ekavaṇṇavināsena, pabbajjā hi na rūhati.
```

<p rend="hangnum">§2470.</p>

```
Yadi siddhāpi pabbajjā, saraṇāgamanatova hi;
```

```
Dātabbā dasa sīlāni, pūraṇatthāya bhikkhunā.
```

Pabbajjākathā.

<p rend="hangnum">§2471.</p>

```
Upajjhāyamathācariyaṃ, nissāya vasatā pana;
```

```
Kattabbāneva vattāni, piyasīlena bhikkhunā.
```

<p rend="hangnum">§2472.</p>

```
Āsanaṃ paññapetabbaṃ, dantakaṭṭhaṃ mukhodakaṃ;
```

```
Dātabbaṃ tassa kālena, sace yāgu bhavissati.
```

<p rend="hangnum">§2473.</p>

```
Yāgu tassupanetabbā, saṅghato kulatopi vā;
```

```
Patte vattañca kātabbaṃ, vattaṃ gāmappavesane.
```

<p rend="hangnum">§2474.</p>

```
Cīvare yāni vattāni, vuttāni hi mahesinā;
```

```
Senāsane tathā pāda-pīṭhakathalikādisu.
```

<p rend="hangnum">§2475.</p>

```
Evamādīni vattāni, sabbāni pana rogato;
```

```
Vuṭṭhānāgamanantāni, sattatiṃsasataṃ siyuṃ.
```

<p rend="hangnum">§2476.</p>

```
Vattabhedena sabbattha, dukkaṭaṃ tu pakāsitaṃ;
```

```
Anādaravaseneva, akarontassa bhikkhuno.
```

Upajjhāyācariyavattakathā.

<p rend="hangnum">§2477.</p>

```
Upajjhāyassa <pb ed="M" n="0.0239" /> vattāni, tathā saddhivihārike;
```

```
Sataṃ terasa honteva, tathāntevāsikepi ca.
```

Saddhivihārikantevāsikavattakathā.

<p rend="hangnum">§2478.</p>

```
Pakkante vāpi vibbhante, pakkhasaṅkantake mate;
```

```
Āṇattiyā upajjhāyā, passambhati ca nissayo.
```

<p rend="hangnum">§2479.</p>

```
Hoti ācariyamhāpi, chadhā nissayabhedanaṃ;
```

```
Pakkante <pb ed="V" n="0.0211" /> vāpi vibbhante, pakkhasaṅkantake mate.
```

<p rend="hangnum">§2480.</p>

```
Āṇattiyaṃ ubhinnampi, dhuranikkhepanepi ca;
```

```
Ekekassa ubhinnaṃ vā, nālaye sati bhijjati.
```

<p rend="hangnum">§2481.</p>

```
Upajjhāyasamodhāna-gatassāpi ca bhijjati;
```

```
Dassanaṃ savanañcāti, samodhānaṃ dvidhā mataṃ.
```

<p rend="hangnum">§2482.</p>

```
Addhikassa gilānassa, gilānupaṭṭhakassa ca;
```

```
Yācitassa na dosova, vasituṃ nissayaṃ vinā.
```

<p rend="hangnum">§2483.</p>

```
Jānatā attano ceva, vane phāsuvihārataṃ;
```

```
Sabhāge dāyakesante, vasitumpi ca vaṭṭati.
```

Nissayapaṭippassambhanakathā.

<p rend="hangnum">§2484.</p>

```
Kuṭṭhiṃ gaṇḍiṃ kilāsiñca, sosiñca apamārikaṃ;
```

```
Tathā rājabhaṭaṃ coraṃ, likhitaṃ kārabhedakaṃ.
```

<p rend="hangnum">§2485.</p>

```
Kasāhataṃ narañceva, purisaṃ lakkhaṇāhataṃ;
```

```
Iṇāyikañca dāsañca, pabbājentassa dukkaṭaṃ.
```

<p rend="hangnum">§2486.</p>

```
Hatthacchinnamaḷacchinnaṃ, pādacchinnañca puggalaṃ;
```

```
Kaṇṇanāsaṅgulicchinnaṃ, kaṇḍaracchinnameva ca.
```

<p rend="hangnum">§2487.</p>

```
Kāṇaṃ kuṇiñca khujjañca, vāmanaṃ phaṇahatthakaṃ;
```

```
Khañjaṃ pakkhahatañceva, sīpadiṃ pāparoginaṃ.
```

<p rend="hangnum">§2488.</p>

```
Jarāya <pb ed="M" n="0.0240" /> dubbalaṃ andhaṃ, badhirañceva mammanaṃ;
```

```
Pīṭhasappiṃ tathā mūgaṃ, pabbājentassa dukkaṭaṃ.
```

<p rend="hangnum">§2489.</p>

```
Atidīghotirasso vā, atikālopi vā tathā;
```

```
Accodātopi vā maṭṭha-tambalohanidassano.
```

<p rend="hangnum">§2490.</p>

```
Atithūlo atikisso, mahāsīsopi vā tathā;
```

```
Atikhuddakasīsena, sahitena yuttopi vā.
```

<p rend="hangnum">§2491.</p>

```
Kuṭakuṭakasīso <pb ed="V" n="0.0212" /> vā, tathā sikharasīsako;
```

```
Veḷunāḷisamānena, sīsena ca yuto naro.
```

<p rend="hangnum">§2492.</p>

```
Kappasīsopi pabbhāra-sīso vā vaṇasīsako;
```

```
Tathā kaṇṇikakeso vā, thūlakesopi vā tathā.
```

<p rend="hangnum">§2493.</p>

```
Pūtinillomasīso vā, jātipaṇḍarakesako;
```

```
Jātiyā tambakeso vā, tathevāvaṭṭasīsako.
```

<p rend="hangnum">§2494.</p>

```
Sīsalomekabaddhehi, bhamukehi yutopi vā;
```

```
Sambaddhabhamuko vāpi, nillomabhamukopi vā.
```

<p rend="hangnum">§2495.</p>

```
Mahantakhuddanetto vā, tathā visamalocano;
```

```
Kekaro vāpi gambhīra-netto visamacakkalo.
```

<p rend="hangnum">§2496.</p>

```
Jatumūsikakaṇṇo vā, hatthikaṇṇopi vā pana;
```

```
Chiddamattakakaṇṇo vā, tathevāviddhakaṇṇako.
```

<p rend="hangnum">§2497.</p>

```
Tathā ṭaṅkitakaṇṇo vā, pūtikaṇṇopi vā pana;
```

```
Yonakādippabhedopi, nāyaṃ parisadūsako.
```

<p rend="hangnum">§2498.</p>

```
Atipiṅgalanetto vā, tathā nippakhumakkhi vā;
```

```
Assupaggharanetto vā, pakkapupphitalocano.
```

<p rend="hangnum">§2499.</p>

```
Tatheva ca mahānāso, atikhuddakanāsiko;
```

```
Tathā cipiṭanāso vā, naro kuṭilanāsiko.
```

<p rend="hangnum">§2500.</p>

```
Niccavissavanāso <pb ed="M" n="0.0241" /> vā, yo vā pana mahāmukho;
```

```
Vaṅkabhinnamukho vāpi, mahāoṭṭhopi vā pana.
```

<p rend="hangnum">§2501.</p>

```
Tathā tanukaoṭṭho vā, vipuluttaraoṭṭhako;
```

```
Oṭṭhachinnopi uppakka-mukho eḷamukhopi vā.
```

<p rend="hangnum">§2502.</p>

```
Saṅkhatuṇḍopi duggandha-mukho vā pana puggalo;
```

```
Mahādantopi accantaṃ, tathā asuradantako.
```

<p rend="hangnum">§2503.</p>

```
Heṭṭhā uparito vāpi, bahinikkhantadantako;
```

```
Adanto pūtidanto vā, atikhuddakadantako.
```

<p rend="hangnum">§2504.</p>

```
Yassa dantantare danto, kāḷakadantasannibho;
```

```
Sukhumova ṭhito, taṃ ce, pabbājetumpi vaṭṭati.
```

<p rend="hangnum">§2505.</p>

```
Yo <pb ed="V" n="0.0213" /> mahāhanuko poso;
```

```
Dīghena hanunā yuto;
```

```
Cipiṭahanuko vāpi;
```

```
Rassena hanunā yuto.
```

<p rend="hangnum">§2506.</p>

```
Nimmassudāṭhiko vāpi, atidīghagalopi vā;
```

```
Atirassagalopi vā, bhinnagaṇṭhigalopi vā.
```

<p rend="hangnum">§2507.</p>

```
Tathā bhaṭṭhaṃsakūṭo vā, bhinnapiṭṭhiuropi vā;
```

```
Sudīgharassahattho vā, kacchukaṇḍusamāyuto.
```

<p rend="hangnum">§2508.</p>

```
Mahānisadamaṃso vā, uddhanaggupamāyuto;
```

```
Vātaṇḍiko mahāūru, saṅghaṭṭanakajāṇuko.
```

<p rend="hangnum">§2509.</p>

```
Bhinnajāṇu mahājāṇu, dīghajaṅgho vijaṅghako;
```

```
Vikaṭo vāpi paṇho vā, tathā ubbaddhapiṇḍiko.
```

<p rend="hangnum">§2510.</p>

```
Yaṭṭhijaṅgho mahājaṅgho, mahāpādopi yo naro;
```

```
Tathā piṭṭhikapādo vā, mahāpaṇhipi vā pana.
```

<p rend="hangnum">§2511.</p>

```
Vaṅkapādo <pb ed="M" n="0.0242" /> naro yo vā, gaṇṭhikaṅgulikopi vā;
```

```
Yo panandhanakho vāpi, kāḷapūtinakhopi ca.
```

<p rend="hangnum">§2512.</p>

```
Iccevamādikaṃ kañci, naraṃ parisadūsakaṃ;
```

```
Pabbājentassa bhikkhussa, hoti āpatti dukkaṭaṃ.
```

Parisadūsakakathā.

<p rend="hangnum">§2513.</p>

```
‘‘Sāmaṇerajja mā khāda, mā bhuñja ca pivā’’ti ca;
```

```
Nivārentassa āhāraṃ, hoti āpatti dukkaṭaṃ.
```

<p rend="hangnum">§2514.</p>

```
‘‘Nivāressāmi āhāra’’-miti vā pattacīvaraṃ;
```

```
Anto nikkhipato sabba-payogesupi dukkaṭaṃ.
```

<p rend="hangnum">§2515.</p>

```
Dubbacasāmaṇerassa, anācārassa kevalaṃ;
```

```
Daṇḍakammaṃ have katvā, hitakāmena bhikkhunā.
```

<p rend="hangnum">§2516.</p>

```
Yāguṃ vā pana bhattaṃ vā, dassetvā kira bhāsituṃ;
```

```
‘‘Āhaṭe daṇḍakamme tvaṃ, lacchasīda’’nti vaṭṭati.
```

<p rend="hangnum">§2517.</p>

```
Aparādhānurūpena<pb ed="V" n="0.0214" />, daṇḍakammaṃ tu kāraye;
```

```
Vālikāsalilādīna-māharāpanameva taṃ.
```

<p rend="hangnum">§2518.</p>

```
Sīse vā nikkhipāpetuṃ, pāsāṇādīni kānici;
```

```
Nipajjāpetumuṇhe vā, pāsāṇe bhūmiyāpi vā.
```

<p rend="hangnum">§2519.</p>

```
Udakaṃ vā pavesetuṃ, na ca vaṭṭati bhikkhuno;
```

```
Idhāvaraṇamattaṃ tu, daṇḍakammaṃ pakāsitaṃ.
```

Nivāraṇakathā.

<p rend="hangnum">§2520.</p>

```
Pakkhopakkamikāsittā, catuttho panusūyako;
```

```
Napuṃsakena pañcete, paṇḍakā paridīpitā.
```

<p rend="hangnum">§2521.</p>

```
Tesu āsittusūyānaṃ, pabbajjā na nivāritā;
```

```
Itaresaṃ tu tiṇṇampi, paṇḍakānaṃ nivāritā.
```

<p rend="hangnum">§2522.</p>

```
Vāritā <pb ed="M" n="0.0243" /> yassa pabbajjā, nāsetabboti so mato;
```

```
Tividhe pana te ñatvā, pabbājentassa dukkaṭaṃ.
```

Paṇḍakakathā.

<p rend="hangnum">§2523.</p>

```
Liṅgattheno ca saṃvāsa-ttheno tadubhayassa ca;
```

```
Theyyasaṃvāsako nāma, tividhopi pavuccati.
```

<p rend="hangnum">§2524.</p>

```
Sayameva ca yo tattha, pabbajitvā na gaṇhati;
```

```
Bhikkhuvassāni vā neva, yathāvuḍḍhampi vandanaṃ.
```

<p rend="hangnum">§2525.</p>

```
Liṅgattheno ayaṃ liṅga-mattassa thenato siyā;
```

```
Yo ca pabbajito hutvā, bhikkhuvassāni gaṇhati.
```

<p rend="hangnum">§2526.</p>

```
Saṃvāsaṃ sādiyantova, saṃvāsatthenako mato;
```

```
Ubhayatthenako vutta-nayoyeva, yathāha ca.
```

<p rend="hangnum">§2527.</p>

```
‘‘Rājadubbhikkhakantāra-rogaveribhayehi vā;
```

```
Cīvarāharaṇatthaṃ vā, liṅgamādiyatīdha yo.
```

<p rend="hangnum">§2528.</p>

```
Saṃvāsaṃ nādhivāseti, yāva so suddhamānaso;
```

```
Theyyasaṃvāsako nāma, tāva esa na vuccati’’.
```

Theyyasaṃvāsakakathā.

<p rend="hangnum">§2529.</p>

```
‘‘Titthiyohaṃ <pb ed="V" n="0.0215" /> bhavissa’’nti, upasampannabhikkhu ce;
```

```
Saliṅgeneva yo yāti, titthiyānamupassayaṃ.
```

<p rend="hangnum">§2530.</p>

```
Gacchato padavārena, hoti āpatti dukkaṭaṃ;
```

```
Hoti titthiyapakkanto, liṅge tesaṃ tu nissite.
```

<p rend="hangnum">§2531.</p>

```
‘‘Titthiyohaṃ bhavissa’’nti, kusacīrādikaṃ pana;
```

```
Sayameva nivāseti, sopi pakkantako siyā.
```

<p rend="hangnum">§2532.</p>

```
Naggo <pb ed="M" n="0.0244" /> ājīvakādīnaṃ, gantvā tesaṃ upassayaṃ;
```

```
Luñcāpeti sace kese, vattānādiyatīdha vā.
```

<p rend="hangnum">§2533.</p>

```
Morapiñchādikaṃ tesaṃ, liṅgaṃ gaṇhāti vā sace;
```

```
Sārato ceva vā tesaṃ, pabbajjaṃ laddhimeva vā.
```

<p rend="hangnum">§2534.</p>

```
Hoti titthiyapakkanto, na panesa vimuccati;
```

```
Naggassa gacchato vuttaṃ, padavārena dukkaṭaṃ.
```

<p rend="hangnum">§2535.</p>

```
Vutto anupasampanna-vasena theyyavāsako;
```

```
Tathā titthiyapakkanto, upasampannabhikkhunā.
```

Titthiyapakkantakathā.

<p rend="hangnum">§2536.</p>

```
Nāgo vāpi supaṇṇo vā, yakkho sakkopi vā idha;
```

```
Tiracchānagato vutto, pabbājetuṃ na vaṭṭati.
```

Tiracchānakathā.

<p rend="hangnum">§2537.</p>

```
Pañcānantarike pose, pabbājentassa dukkaṭaṃ;
```

```
Ubhatobyañjanañceva, tathā bhikkhunidūsakaṃ.
```

<p rend="hangnum">§2538.</p>

```
Ekatoupasampannaṃ, bhikkhunīnaṃ tu santike;
```

```
Dūsetvā pana so neva, bhikkhunīdūsako siyā.
```

<p rend="hangnum">§2539.</p>

```
Sace anupasampanna-dūsako upasampadaṃ;
```

```
Labhateva ca pabbajjaṃ, sā ca neva parājitā.
```

Ekādasaabhabbapuggalakathā.

<p rend="hangnum">§2540.</p>

```
Nūpasampādanīyova<pb ed="V" n="0.0216" />, anupajjhāyako naro;
```

```
Karoto dukkaṭaṃ hoti, na kuppati sace kataṃ.
```

<p rend="hangnum">§2541.</p>

```
Kuppatīti <pb ed="M" n="0.0245" /> vadanteke, na gahetabbameva taṃ;
```

```
Sesesupi ayaṃ ñeyyo, nayo sabbattha viññunā.
```

<p rend="hangnum">§2542.</p>

```
Upasampadakammassa, abhabbā pañcavīsati;
```

```
Ajānitvā kato cāpi, osāro nāsanāraho.
```

<p rend="hangnum">§2543.</p>

```
Hatthacchinnādibāttiṃsa, kuṭṭhiādi ca terasa;
```

```
Apatto tesamosāro, kato ce pana rūhati.
```

<p rend="hangnum">§2544.</p>

```
Ekūpajjhāyako hoti;
```

```
Honti ācariyā tayo;
```

```
Upasampadāpekkhā ca;
```

```
Honti dve vā tayopi vā.
```

<p rend="hangnum">§2545.</p>

```
Tīhi ācariyeheva, ekato anusāvanaṃ;
```

```
Osāretvā kataṃ kammaṃ, na ca kuppati kappati.
```

<p rend="hangnum">§2546.</p>

```
Ekūpajjhāyako hoti;
```

```
Ācariyopi tathekato;
```

```
Upasampadāpekkhā ca;
```

```
Honti dve vā tayopi vā.
```

<p rend="hangnum">§2547.</p>

```
Anupubbena sāvetvā, tesaṃ nāmaṃ tu tena ca;
```

```
Ekato anusāvetvā, katampi ca na kuppati.
```

<p rend="hangnum">§2548.</p>

```
Nānupajjhāyakenāpi, nānācariyakena ca;
```

```
Aññamaññānusāvetvā, kataṃ kammañca vaṭṭati.
```

<p rend="hangnum">§2549.</p>

```
Sumano tissatherassa, anusāveti sissakaṃ;
```

```
Tisso sumanatherassa, anusāveti sissakaṃ.
```

<p rend="hangnum">§2550.</p>

```
Nānupajjhāyakeneva, ekācariyakenidha;
```

```
Upasampadā paṭikkhittā, buddhenādiccabandhunā.
```

Mahākhandhakakathā.

#### Uposathakkhandhakakathā

<p rend="hangnum">§2551.</p>

```
Baddhābaddhavaseneva<pb ed="M" n="0.0246" /><pb ed="V" n="0.0217" />, sīmā nāma dvidhā matā;
```

```
Nimittena nimittaṃ tu, ghaṭetvā pana sammatā.
```

<p rend="hangnum">§2552.</p>

```
Ayaṃ sīmāvipattīhi, ekādasahi vajjitā;
```

```
Baddhā nāma siyā sīmā, sā tisampattisaṃyutā.
```

<p rend="hangnum">§2553.</p>

```
Khaṇḍasamānasaṃvāsā-vippavāsādibhedato;
```

```
Iti baddhā tidhā vuttā, abaddhāpi tidhā matā.
```

<p rend="hangnum">§2554.</p>

```
Gāmato udakukkhepā, sattabbhantaratopi ca;
```

```
Tattha gāmaparicchedo, **‘‘gāmasīmā’’**ti vuccati.
```

<p rend="hangnum">§2555.</p>

```
Jātassare samudde vā, nadiyā vā samantato;
```

```
Majjhimassudakukkhepo, **udakukkhepa**saññito.
```

<p rend="hangnum">§2556.</p>

```
Agāmake araññe tu, sattevabbhantarā pana;
```

```
Samantato ayaṃ sīmā, **sattabbhantara**nāmikā.
```

<p rend="hangnum">§2557.</p>

```
Ekaṃ abbhantaraṃ vuttaṃ, aṭṭhavīsatihatthakaṃ;
```

```
Guḷukkhepanayeneva, udakukkhepakā matā.
```

<p rend="hangnum">§2558.</p>

```
Imā dve pana sīmāyo, vaḍḍhanti parisāvasā;
```

```
Abbhantarūdakukkhepā, ṭhitokāsā paraṃ siyuṃ.
```

<p rend="hangnum">§2559.</p>

```
Ṭhito antoparicchede, hatthapāsaṃ vihāya vā;
```

```
Tattakaṃ anatikkamma, paricchedampi vā paraṃ.
```

<p rend="hangnum">§2560.</p>

```
Ṭhito kammaṃ vikopeti, iti aṭṭhakathānayo;
```

```
Tasmā so hatthapāse vā, kātabbo bahi vā pana.
```

<p rend="hangnum">§2561.</p>

```
Baddhasīmāya saṇṭhānaṃ, nimittaṃ disakittanaṃ;
```

```
Ñatvā pamāṇaṃ sodhetvā, sīmaṃ bandheyya paṇḍito.
```

<p rend="hangnum">§2562.</p>

```
Tikoṇaṃ <pb ed="M" n="0.0247" /> caturassañca, vaṭṭañca paṇavūpamaṃ;
```

```
Vitānaṃ dhanukākāraṃ, mudiṅgasakaṭūpamaṃ.
```

<p rend="hangnum">§2563.</p>

```
Pabbataṃ <pb ed="V" n="0.0218" /> vanaṃ pāsāṇaṃ, rukkhaṃ maggañca vammikaṃ;
```

```
Udakañca nadiñcāti, nimittānaṭṭha dīpaye.
```

<p rend="hangnum">§2564.</p>

```
Tesu tīṇi nimittāni, ādiṃ katvā samantato;
```

```
Nimittānaṃ satenāpi, bandhituṃ pana vaṭṭati.
```

<p rend="hangnum">§2565.</p>

```
Tiyojanaparā sīmā, ukkaṭṭhāti pakāsitā;
```

```
Ekavīsati bhikkhūnaṃ, gaṇhantī heṭṭhimā matā.
```

<p rend="hangnum">§2566.</p>

```
Ukkaṭṭhāyapi ukkaṭṭhā, heṭṭhimāyapi heṭṭhimā;
```

```
Etā dvepi asīmāti, vuttā ādiccabandhunā.
```

<p rend="hangnum">§2567.</p>

```
Nimittaṃ pana kittetvā, sabbameva samantato;
```

```
Pacchā ñattidutiyena, sīmaṃ bandhitumarahati.
```

<p rend="hangnum">§2568.</p>

```
Bandhitvānantaraṃ pacchā, cīvarāvippavāsakaṃ;
```

```
Sammannitvāna baddhā sā-vippavāsāti vuccati.
```

<p rend="hangnum">§2569.</p>

```
Nadīsarasamuddesu, sīmaṃ bandhati ce pana;
```

```
Na vottharati teneva, asīmāti jinobravi.
```

Sīmākathā.

<p rend="hangnum">§2570.</p>

```
Dinakārakakattabbā-kārānañca vasā pana;
```

```
Navevuposathā vuttā, buddhenādiccabandhunā.
```

<p rend="hangnum">§2571.</p>

```
Cātuddaso pannaraso, sāmaggī ca uposatho;
```

```
Divaseneva niddiṭṭhā, tayopete uposathā.
```

<p rend="hangnum">§2572.</p>

```
Saṅghe uposatho ceva, gaṇe puggaluposatho;
```

```
Kārakānaṃ vaseneva, tayo vuttā uposathā.
```

<p rend="hangnum">§2573.</p>

```
Suttuddesābhidhāno <pb ed="M" n="0.0248" /> ca, pārisuddhiuposatho;
```

```
Adhiṭṭhānanti niddiṭṭhā, tayo kammenuposathā.
```

<p rend="hangnum">§2574.</p>

```
Saṅghassa pātimokkho ca, pārisuddhi gaṇassa ca;
```

```
Adhiṭṭhānamathekassa, niddiṭṭhaṃ pana satthunā.
```

<p rend="hangnum">§2575.</p>

```
Pātimokkhassa uddesā, pañca vuttā mahesinā;
```

```
Nidānaṃ uddisitvāna, sāvetabbaṃ tu sesakaṃ.
```

<p rend="hangnum">§2576.</p>

```
Ayameva <pb ed="V" n="0.0219" /> nayo ñeyyo, sesesupi ca viññunā;
```

```
Cattāro bhikkhunīnañca, uddesā navime pana.
```

<p rend="hangnum">§2577.</p>

```
Pātimokkhassa uddeso, kātabbova uposathe;
```

```
Antarāyaṃ vinā ceva, anuddeso nivārito.
```

<p rend="hangnum">§2578.</p>

```
Thero ca issaro tassa;
```

```
‘‘Therādheyya’’nti pāṭhato;
```

```
Avattantena ajjhiṭṭho;
```

```
Yassa so pana vattati.
```

<p rend="hangnum">§2579.</p>

```
Uddisante samappā vā, āgacchanti sace pana;
```

```
Uddiṭṭhaṃ taṃ suuddiṭṭhaṃ, sāvetabbaṃ tu sesakaṃ.
```

<p rend="hangnum">§2580.</p>

```
Uddiṭṭhamatte bhikkhūnaṃ, parisāyuṭṭhitāya vā;
```

```
Pārisuddhi tu kattabbā, mūle tesaṃ, sace bahū.
```

<p rend="hangnum">§2581.</p>

```
Sammajjituṃ padīpetuṃ, paññāpetuṃ dakāsane;
```

```
Viniddiṭṭhassa therena, akarontassa dukkaṭaṃ.
```

<p rend="hangnum">§2582.</p>

```
Katvā sammajjanaṃ dīpaṃ, ṭhapetvā udakāsanaṃ;
```

```
Gaṇañattiṃ ṭhapetvāva, kattabbo tīhuposatho.
```

<p rend="hangnum">§2583.</p>

```
Pubbakiccaṃ samāpetvā, adhiṭṭheyya panekako;
```

```
No ce adhiṭṭhaheyyassa, hoti āpatti dukkaṭaṃ.
```

<p rend="hangnum">§2584.</p>

```
Adhammena <pb ed="M" n="0.0249" /> ca vaggena, samaggena adhammato;
```

```
Tathā dhammena vaggena, samaggena ca dhammato.
```

<p rend="hangnum">§2585.</p>

```
Uposathassa etāni, kammānīti jinobravi;
```

```
Catūsvapi panetesu, catutthaṃ dhammikaṃ mataṃ.
```

<p rend="hangnum">§2586.</p>

```
Adhammenidha vaggo hi, katamo cetthuposatho?
```

```
Vasanti ekasīmāyaṃ, cattāro yattha bhikkhuno.
```

<p rend="hangnum">§2587.</p>

```
Ekassa pārisuddhiṃ te, ānayitvā tayo janā;
```

```
Karonti pārisuddhiṃ ce, adhammo vagguposatho.
```

<p rend="hangnum">§2588.</p>

```
Adhammena samaggo hi, cattāro bhikkhunekato;
```

```
Karonti pārisuddhiṃ ce, samaggo hotyadhammiko.
```

<p rend="hangnum">§2589.</p>

```
Dhammena <pb ed="V" n="0.0220" /> pana vaggo hi, katamo so uposatho;
```

```
Vasanti ekasīmāyaṃ, cattāro yattha bhikkhuno.
```

<p rend="hangnum">§2590.</p>

```
Ekassa pārisuddhiṃ te, ānayitvā tayo janā;
```

```
Pātimokkhuddisante ce, vaggo dhammenuposatho.
```

<p rend="hangnum">§2591.</p>

```
Dhammato hi samaggo so;
```

```
Cattāro bhikkhunekato;
```

```
Pātimokkhuddisantīdha;
```

```
Samaggo dhammato mato.
```

<p rend="hangnum">§2592.</p>

```
Vagge samagge vaggoti, saññino vimatissa vā;
```

```
Uposathaṃ karontassa, hoti āpatti dukkaṭaṃ.
```

<p rend="hangnum">§2593.</p>

```
Bhedādhippāyato tassa, hoti thullaccayaṃ pana;
```

```
Vagge samaggenāpatti, samaggoti ca saññino.
```

<p rend="hangnum">§2594.</p>

```
Ukkhittena gahaṭṭhena, sesehi sahadhammihi;
```

```
Cutanikkhittasikkhehi, ekādasahi vā saha.
```

<p rend="hangnum">§2595.</p>

```
Uposatho na kātabbo, sabhāgāpattikena vā;
```

```
Chandena pārivutthena, karoto hoti dukkaṭaṃ.
```

<p rend="hangnum">§2596.</p>

```
Adesetvā <pb ed="M" n="0.0250" /> panāpattiṃ, nāvikatvāna vematiṃ;
```

```
Uposatho na kātabbo, dine vā anuposathe.
```

<p rend="hangnum">§2597.</p>

```
Uposathe panāvāsā, sabhikkhumhā ca bhikkhunā;
```

```
Āvāso vā anāvāso, na gantabbo kudācanaṃ.
```

<p rend="hangnum">§2598.</p>

```
Yasmiṃ uposathe kiccaṃ;
```

```
Āvāse pana vattati;
```

```
So ce sabhikkhuko nāma;
```

```
Āvāsoti pakāsito.
```

<p rend="hangnum">§2599.</p>

```
Uposatho kimatthāya, kimatthāya pavāraṇā;
```

```
Uposatho samaggattho, visuddhatthā pavāraṇā.
```

<p rend="hangnum">§2600.</p>

```
Kopetuṃ dhammikaṃ kammaṃ, paṭikkoseyya dukkaṭaṃ;
```

```
Chandaṃ vā kāyasāmaggiṃ, adentassapi dukkaṭaṃ.
```

<p rend="hangnum">§2601.</p>

```
Hoti <pb ed="V" n="0.0221" /> pañcavidho saṅgho, catuvaggādibhedato;
```

```
So ca kattabbakammassa, vasena paridīpito.
```

<p rend="hangnum">§2602.</p>

```
Pavāraṇaṃ tathābbhānaṃ, kammañca upasampadaṃ;
```

```
Ṭhapetvā catuvaggena, akattabbaṃ na vijjati.
```

<p rend="hangnum">§2603.</p>

```
Pañcavaggena abbhānaṃ, majjhadesūpasampadaṃ;
```

```
Dasavaggena abbhānaṃ, vinā sabbaṃ tu vaṭṭati.
```

<p rend="hangnum">§2604.</p>

```
Kammaṃ vīsativaggena, na kattabbaṃ na kiñcipi;
```

```
Ūne dosoti ñāpetuṃ, nādhike atirekatā.
```

<p rend="hangnum">§2605.</p>

```
Cattāro pakatattāva, kammappattāti dīpitā;
```

```
Catuvaggena kattabbe, sesesu ca ayaṃ nayo.
```

<p rend="hangnum">§2606.</p>

```
Catuvaggādikattabbaṃ, katvāsaṃvāsapuggalaṃ;
```

```
Gaṇapūraṃ karontassa, kataṃ kuppati dukkaṭaṃ.
```

<p rend="hangnum">§2607.</p>

```
Parivāsādikammepi<pb ed="M" n="0.0251" />, tatraṭṭhaṃ gaṇapūrakaṃ;
```

```
Katvā pana karontānaṃ, tathā, sesaṃ tu vaṭṭati.
```

Uposathakkhandhakakathā.

#### Vassūpanāyikakkhandhakakathā

<p rend="hangnum">§2608.</p>

```
Purimā pacchimā cāti, duve vassūpanāyikā;
```

```
Ālayo vā vacībhedo, kattabbo upagacchatā.
```

<p rend="hangnum">§2609.</p>

```
Vassūpagamanaṃ vāpi, jānaṃ anupagacchato;
```

```
Temāsamavasitvā vā, carantassapi dukkaṭaṃ.
```

<p rend="hangnum">§2610.</p>

```
Rukkhassa susire chatte, cāṭichavakuṭīsu vā;
```

```
Ajjhokāsepi vā vassaṃ, upagantuṃ na vaṭṭati.
```

<p rend="hangnum">§2611.</p>

```
Vassacchede anāpatti, antarāyo sace siyā;
```

```
Chinnavassassa bhikkhussa, vāritāva pavāraṇā.
```

<p rend="hangnum">§2612.</p>

```
Mātāpitūnaṃ <pb ed="V" n="0.0222" /> pana dassanatthaṃ;
```

```
Pañcannamatthe sahadhammikānaṃ;
```

```
Daṭṭhuṃ gilānaṃ tadupaṭṭhakānaṃ;
```

```
Bhattādi nesaṃ pariyesanatthaṃ.
```

<p rend="hangnum">§2613.</p>

```
Tathānabhirataṃ gantvā, vūpakāsessamuṭṭhitaṃ;
```

```
Diṭṭhiṃ vā tassa kukkuccaṃ, vinodessāmahanti vā.
```

<p rend="hangnum">§2614.</p>

```
Evaṃ sattāhakiccena, bhikkhunā vinayaññunā;
```

```
Apesitepi gantabbaṃ, pageva pahite pana.
```

<p rend="hangnum">§2615.</p>

```
Vassaṃ upagatenettha, animantitabhikkhunā;
```

```
Dhammassa savanatthāya, gantuṃ pana na vaṭṭati.
```

<p rend="hangnum">§2616.</p>

```
‘‘Asukaṃ <pb ed="M" n="0.0252" /> nāma divasaṃ, sannipāto bhavissati’’;
```

```
Iccevaṃ katikā pubbaṃ, katā ce pana vaṭṭati.
```

<p rend="hangnum">§2617.</p>

```
‘‘Dhovissāmi rajissāmi, bhaṇḍaka’’nti na vaṭṭati;
```

```
Sacācariyupajjhāyā, pahiṇanti ca vaṭṭati.
```

<p rend="hangnum">§2618.</p>

```
Uddesādīnamatthāya, gantuṃ neva ca vaṭṭati;
```

```
Garūnaṃ dassanatthāya, gantuṃ labhati puggalo.
```

<p rend="hangnum">§2619.</p>

```
Sace ācariyo ‘‘ajja, mā gacchāhī’’ti bhāsati;
```

```
Ratticchede anāpatti, hotīti paridīpitā.
```

<p rend="hangnum">§2620.</p>

```
Yassa kassaci ñātissa, upaṭṭhākakulassa vā;
```

```
Gacchato dassanatthāya, ratticchede ca dukkaṭaṃ.
```

<p rend="hangnum">§2621.</p>

```
‘‘Āgamissāmi ajjeva, gantvāhaṃ gāmaka’’nti ca;
```

```
Sace pāpuṇituṃ gacchaṃ, na sakkoteva vaṭṭati.
```

<p rend="hangnum">§2622.</p>

```
Vaje satthepi nāvāyaṃ, tīsu ṭhānesu bhikkhuno;
```

```
Vassacchede anāpatti, pavāretuñca vaṭṭati.
```

<p rend="hangnum">§2623.</p>

```
Sati paccayavekalle, sarīrāphāsutāya vā;
```

```
Eseva antarāyoti, vassaṃ chetvāpi pakkame.
```

<p rend="hangnum">§2624.</p>

```
Yena kenantarāyena, vassaṃ nopagato hi yo;
```

```
Dutiyā upagantabbā, chinnavassena vā pana.
```

<p rend="hangnum">§2625.</p>

```
Vassaṃ <pb ed="V" n="0.0223" /> anupagantvā vā, tadaheva ca gacchati;
```

```
Bahiddhā eva sattāhaṃ, upagantvāpi vā pana.
```

<p rend="hangnum">§2626.</p>

```
Vītināmeti ce tassa, purimāpi na vijjati;
```

```
Paṭissave ca bhikkhussa, hoti āpatti dukkaṭaṃ.
```

<p rend="hangnum">§2627.</p>

```
Vassaṃ panupagantvā ca, uṭṭhāpetvā na cāruṇaṃ;
```

```
Gacchato pana sattāha-karaṇeneva bhikkhuno.
```

<p rend="hangnum">§2628.</p>

```
Antoyeva ca sattāhaṃ, nivattantassa tassa tu;
```

```
Anāpattīti ko vādo, vasitvā bahi gacchato.
```

<p rend="hangnum">§2629.</p>

```
‘‘Vasissāmīdha <pb ed="M" n="0.0253" /> vassa’’nti, ālayo yadi vijjati;
```

```
Nopetasatiyā vassaṃ, tena senāsanaṃ pana.
```

<p rend="hangnum">§2630.</p>

```
Gahitaṃ suggahitaṃ hoti, chinnavasso na hoti so;
```

```
Labhateva pavāretuṃ, na doso koci vijjati.
```

<p rend="hangnum">§2631.</p>

```
‘‘Imasmiṃ vihāre temāsaṃ, imaṃ vassaṃ upemi’’ti;
```

```
Nicchārite ca tikkhattuṃ, vassaṃ upagato siyā.
```

<p rend="hangnum">§2632.</p>

```
Ādiṃ tu navamiṃ katvā, gantuṃ vaṭṭati bhikkhuno;
```

```
Āgacchatu ca pacchā so, mā vā doso na vijjati.
```

Vassūpanāyikakkhandhakakathā.

#### Pavāraṇakkhandhakakathā

<p rend="hangnum">§2633.</p>

```
Cātuddasī pañcadasī, sāmaggī ca pavāraṇā;
```

```
Tevācī dvekavācī ca, saṅghe ca gaṇapuggale.
```

<p rend="hangnum">§2634.</p>

```
Etā pana munindena, vuttā nava pavāraṇā;
```

```
Tīṇi kammāni muñcitvā, anteneva pavāraye.
```

<p rend="hangnum">§2635.</p>

```
Pubbakiccaṃ samāpetvā, pattakalle samānite;
```

```
Ñattiṃ ṭhapetvā saṅghena, kattabbā hi pavāraṇā.
```

<p rend="hangnum">§2636.</p>

```
Pavārentesu <pb ed="V" n="0.0224" /> theresu, nisīdeyya navo pana;
```

```
Sayaṃ yāva pavāreyya, tāva ukkuṭikañhi so.
```

<p rend="hangnum">§2637.</p>

```
Ñattiṃ vatvā pavāreyyuṃ, cattāro vā tayopi vā;
```

```
Pubbakiccaṃ samāpetvā, ekāvāse vasanti ce.
```

<p rend="hangnum">§2638.</p>

```
Aññamaññaṃ pavāreyyuṃ, vinā ñattiṃ duve janā;
```

```
Adhiṭṭheyya panekopi, sesā saṅghapavāraṇā.
```

<p rend="hangnum">§2639.</p>

```
Pavārite <pb ed="M" n="0.0254" /> ca saṅghasmiṃ, kareyyanāgato pana;
```

```
Avuṭṭho chinnavasso vā, pārisuddhiuposathaṃ.
```

<p rend="hangnum">§2640.</p>

```
Pañca yasmiṃ panāvāse, cattāro vā tayopi vā;
```

```
Ekekassa haritvāna, samaṇā te pavāraṇaṃ.
```

<p rend="hangnum">§2641.</p>

```
Aññamaññaṃ pavārenti, sace āpatti dukkaṭaṃ;
```

```
Sesaṃ uposathe vutta-nayenidha naye budho.
```

<p rend="hangnum">§2642.</p>

```
Pārisuddhippadānena, sampādetattano suciṃ;
```

```
Chandadānena saṅghassa, sabbaṃ sādheti, nattano.
```

<p rend="hangnum">§2643.</p>

```
Tasmā pana ubhinnampi, kiccasiddhatthamevidha;
```

```
Pārisuddhipi dātabbā, chandaṃ dentena bhikkhunā.
```

<p rend="hangnum">§2644.</p>

```
Chandekena bahūnampi, hātabbo pārisuddhipi;
```

```
Paramparāhaṭo chando, na gacchati visuddhiyā.
```

<p rend="hangnum">§2645.</p>

```
Chandaṃ vā pārisuddhiṃ vā, gahetvā vā pavāraṇaṃ;
```

```
Sāmaṇerādibhāvaṃ vā, paṭijāneyya hārako.
```

<p rend="hangnum">§2646.</p>

```
Sace so saṅghamappatvā, vibbhameyya mareyya vā;
```

```
Nāhaṭañceva taṃ sabbaṃ, patvā cevaṃ siyāhaṭaṃ.
```

<p rend="hangnum">§2647.</p>

```
Saṅghaṃ patvā pamatto vā, sutto vā khittacittako;
```

```
Nāroceti anāpatti, hoti sañcicca dukkaṭaṃ.
```

<p rend="hangnum">§2648.</p>

```
Ye te vipassanāyuttā, rattindivamatanditā;
```

```
Pubbarattāpararattaṃ, vipassanaparāyaṇā.
```

<p rend="hangnum">§2649.</p>

```
Laddhaphāsuvihārānaṃ, siyā na parihāniti;
```

```
Pavāraṇāya saṅgāho, vutto kattikamāsake.
```

Pavāraṇakkhandhakakathā.

#### Cammakkhandhakakathā

<p rend="hangnum">§2650.</p>

```
Eḷakājamigānaṃ <pb ed="M" n="0.0255" /><pb ed="V" n="0.0225" /> tu, cammaṃ vaṭṭati bhikkhuno;
```

```
Rohiteṇikuraṅgānaṃ, pasadaṃmigamātuyā.
```

<p rend="hangnum">§2651.</p>

```
Ṭhapetvā cammametesaṃ, aññaṃ dukkaṭavatthukaṃ;
```

```
Thavikopāhane sabbaṃ, cammaṃ vaṭṭatyamānusaṃ.
```

<p rend="hangnum">§2652.</p>

```
Vaṭṭanti majjhime dese, na guṇaṅguṇupāhanā;
```

```
Vaṭṭanti antoārāme, sabbatthāpi ca rogino.
```

<p rend="hangnum">§2653.</p>

```
Puṭakhallakabaddhā ca, tatheva pāliguṇṭhimā;
```

```
Tūlapuṇṇā na vaṭṭanti, sabbanīlādayopi ca.
```

<p rend="hangnum">§2654.</p>

```
Citrā upāhanā meṇḍa-visāṇūpamavaddhikā;
```

```
Na ca vaṭṭanti morassa, piñchena parisibbitā.
```

<p rend="hangnum">§2655.</p>

```
Majjārakāḷakolūka-sīhabyagghuddadīpinaṃ;
```

```
Ajinassa ca cammena, na vaṭṭati parikkhaṭā.
```

<p rend="hangnum">§2656.</p>

```
Puṭādiṃ apanetvā vā, chinditvā vāpi sabbaso;
```

```
Vaṇṇabhedaṃ tathā katvā, dhāretabbā upāhanā.
```

<p rend="hangnum">§2657.</p>

```
Sabbāpi pana dhāretuṃ, na ca vaṭṭanti pādukā;
```

```
Ṭhapetvā tattha passāva- vaccācamanapādukā.
```

<p rend="hangnum">§2658.</p>

```
Āsandiñceva pallaṅkaṃ, uccāsayanasaññitaṃ;
```

```
Atikkantapamāṇaṃ tu, sevamānassa dukkaṭaṃ.
```

<p rend="hangnum">§2659.</p>

```
Gonakaṃ kuttakaṃ cittaṃ, paṭikaṃ paṭalikampi ca;
```

```
Ekantalomiṃ vikatiṃ, tūlikaṃ uddalomikaṃ.
```

<p rend="hangnum">§2660.</p>

```
Kaṭṭissaṃ pana koseyyaṃ, hatthiassarathattharaṃ;
```

```
Kadalimigapavara-paccattharaṇakampi ca.
```

<p rend="hangnum">§2661.</p>

```
Heṭṭhā <pb ed="M" n="0.0256" /> rattavitānassa, dvidhā rattūpadhānakaṃ;
```

```
Akappiyamidaṃ sabbaṃ, dukkaṭaṃ paribhuñjato.
```

<p rend="hangnum">§2662.</p>

```
Heṭṭhā <pb ed="V" n="0.0226" /> akappiye paccatthare sati na vaṭṭati;
```

```
Uddhaṃ setavitānampi, tasmiṃ asati vaṭṭati.
```

<p rend="hangnum">§2663.</p>

```
Āsandiṃ pana pallaṅkaṃ, ṭhapetvā tūlikampi ca;
```

```
Sesaṃ pana ca sabbampi, labhate gihisantakaṃ.
```

<p rend="hangnum">§2664.</p>

```
Dhammāsane anāpatti, bhattaggepi nisīdituṃ;
```

```
Bhūmattharaṇake tattha, sayitumpi ca vaṭṭati.
```

Cammakkhandhakakathā.

#### Bhesajjakkhandhakakathā

<p rend="hangnum">§2665.</p>

```
Vuttā gahapatissāpi, sammutussāvanantikā;
```

```
Gonisādīti kappiyā, catasso honti bhūmiyo.
```

<p rend="hangnum">§2666.</p>

```
Saṅghassa santakaṃ gehaṃ, santakaṃ bhikkhunopi vā;
```

```
Kappiyaṃ pana kattabbaṃ, sahaseyyappahonakaṃ.
```

<p rend="hangnum">§2667.</p>

```
Ṭhapetvā bhikkhumaññehi, dinnaṃ kappiyabhūmiyā;
```

```
Atthāya santakaṃ tesaṃ, gehaṃ **gahapate**vidaṃ.
```

<p rend="hangnum">§2668.</p>

```
Sā hi **sammutikā** nāma, yā hi saṅghena sammatā;
```

```
Kammavācamavatvā vā, vaṭṭatevāpalokanaṃ.
```

<p rend="hangnum">§2669.</p>

```
Paṭhamiṭṭhakapāsāṇa-thambhādiṭṭhapane pana;
```

```
‘‘Kappiyakuṭiṃ karomā’’ti, vadantehi samantato.
```

<p rend="hangnum">§2670.</p>

```
Ukkhipitvā ṭhapentesu, āmasitvā paresu vā;
```

```
Sayamevukkhipitvā vā, ṭhapeyyu**ssāvanantikā**.
```

<p rend="hangnum">§2671.</p>

```
Iṭṭhakādipatiṭṭhānaṃ<pb ed="M" n="0.0257" />, bhikkhūnaṃ vadataṃ pana;
```

```
Vācāya pariyosānaṃ, samakālaṃ tu vaṭṭati.
```

<p rend="hangnum">§2672.</p>

```
Ārāmo aparikkhitto, sakalo bhuyyatopi vā;
```

```
Duvidhopi ca viññūhi, **gonisādī**ti vuccati.
```

<p rend="hangnum">§2673.</p>

```
Etā <pb ed="V" n="0.0227" /> pana catassopi, honti kappiyabhūmiyo;
```

```
Ettha pakkañca vutthañca, sabbaṃ vaṭṭati āmisaṃ.
```

<p rend="hangnum">§2674.</p>

```
Ussāvanantikā yā sā, thambhādīsu adhiṭṭhitā;
```

```
Thambhādīsvapanītesu, tadaññesupi tiṭṭhati.
```

<p rend="hangnum">§2675.</p>

```
Apanītesu sabbesu, siyā jahitavatthukā;
```

```
Gonisādī parikkhittā, sesā chadananāsato.
```

<p rend="hangnum">§2676.</p>

```
Bhikkhuṃ ṭhapetvā aññesaṃ, hatthato ca paṭiggaho;
```

```
Tesañca sannidhi anto- vuttaṃ bhikkhussa vaṭṭati.
```

<p rend="hangnum">§2677.</p>

```
Bhikkhussa bhikkhuniyā vā, santakaṃ saṅghikampi vā;
```

```
Antovutthañca pakkañca, ubhinnaṃ na ca vaṭṭati.
```

<p rend="hangnum">§2678.</p>

```
Akappakuṭiyā vutthaṃ, sappiādivimissitaṃ;
```

```
‘‘Antovuttha’’nti niddiṭṭhaṃ, paṭhamaṃ kālikadvayaṃ.
```

<p rend="hangnum">§2679.</p>

```
Teheva sappiādīhi, bhikkhunā yāvajīvikaṃ;
```

```
Pakkaṃ taṃ pana sattāhaṃ, vaṭṭateva nirāmisaṃ.
```

<p rend="hangnum">§2680.</p>

```
Sace āmisasaṃsaṭṭhaṃ, pakkaṃ taṃ paribhuñjati;
```

```
Antovutthañca bhiyyopi, sāmapakkañca bhuñjati.
```

<p rend="hangnum">§2681.</p>

```
Yāvakālikamāhāro, pānakaṃ yāmakālikaṃ;
```

```
Sattāhakālikaṃ nāma, sappiādikapañcakaṃ.
```

<p rend="hangnum">§2682.</p>

```
Sesaṃ pana haliddādi, bhesajjaṃ yāvajīvikaṃ;
```

```
Catudhā kālikā vuttā, udakaṃ hotyakālikaṃ.
```

<p rend="hangnum">§2683.</p>

```
Paṭiggahavaseneva, kālātītā tikālikā;
```

```
Honti dosakarā bhuttā, abhuttaṃ tatiyampi ca.
```

<p rend="hangnum">§2684.</p>

```
Ambaṃ <pb ed="M" n="0.0258" /> jambu ca cocañca, mocañca madhu muddikā;
```

```
Sālu phārusakañcāti, pānakaṃ aṭṭhadhā mataṃ.
```

<p rend="hangnum">§2685.</p>

```
Pānakatthamanuññātaṃ, phalaṃ pakkañca āmakaṃ;
```

```
Pānahetu paṭikkhitto, savatthukapaṭiggaho.
```

<p rend="hangnum">§2686.</p>

```
Ambapakkaṃ sukoṭṭetvā, madditvā udake pana;
```

```
Pacchā parissavaṃ katvā, pātuṃ vaṭṭati pānakaṃ.
```

<p rend="hangnum">§2687.</p>

```
Vaṭṭatādiccapākaṃ <pb ed="V" n="0.0228" /> tu, aggipakkaṃ na vaṭṭati;
```

```
Eseva ca nayo sesa-pānakesupi dīpito.
```

<p rend="hangnum">§2688.</p>

```
Pupphapattaphalucchūnaṃ, cattāro panime rasā;
```

```
Anuññātā imānaṭṭha, pānāni anujānatā.
```

<p rend="hangnum">§2689.</p>

```
Sabbo puppharaso vutto, madhukassa rasaṃ vinā;
```

```
Sabbo pattaraso vutto, pakkaḍākarasaṃ vinā.
```

<p rend="hangnum">§2690.</p>

```
Sattannaṃ sānulomānaṃ, dhaññānaṃ phalajaṃ rasaṃ;
```

```
Ṭhapetvānumato sabbo, vikāle phalajo raso.
```

<p rend="hangnum">§2691.</p>

```
Yāvakālikapattāna-mapi sītudake kato;
```

```
Madditvādiccapākopi, vikāle pana vaṭṭati.
```

<p rend="hangnum">§2692.</p>

```
Tālañca nāḷikerañca, panasaṃ labujampi ca;
```

```
Tipusālābukumbhaṇḍaṃ, tathā pussaphalampi ca.
```

<p rend="hangnum">§2693.</p>

```
Evameḷālukañcāti, navetāni phalāni hi;
```

```
Aparaṇṇañca sabbampi, sattadhaññānulomikaṃ.
```

<p rend="hangnum">§2694.</p>

```
Badaraṃ timbarū selu, kosambaṃ karamaddakaṃ;
```

```
Mātuluṅgakapitthañca, vettaṃ ciñcaphalampi ca.
```

<p rend="hangnum">§2695.</p>

```
Phalānaṃ evamādīnaṃ, khuddakānaṃ raso pana;
```

```
Aṭṭhapānānulomattā, niddiṭṭho anulomike.
```

<p rend="hangnum">§2696.</p>

```
Sānulomassa <pb ed="M" n="0.0259" /> dhaññassa, ṭhapetvā phalajaṃ rasaṃ;
```

```
Añño phalaraso natthi, ayāmakāliko idha.
```

Bhesajjakkhandhakakathā.

#### Kathinakkhandhakakathā

<p rend="hangnum">§2697.</p>

```
Bhikkhūnaṃ vuṭṭhavassānaṃ, kathinatthāramabravi;
```

```
Pañcannaṃ ānisaṃsānaṃ, kāraṇā munipuṅgavo.
```

<p rend="hangnum">§2698.</p>

```
Na <pb ed="V" n="0.0229" /> ullikhitamattādi-catuvīsativajjitaṃ;
```

```
Cīvaraṃ bhikkhunādāya, uddharitvā purāṇakaṃ.
```

<p rend="hangnum">§2699.</p>

```
Navaṃ adhiṭṭhahitvāva, vattabbaṃ vacasā puna;
```

```
‘‘Imināntaravāsena, kathinaṃ attharāmi’’ti.
```

<p rend="hangnum">§2700.</p>

```
Vutte tikkhattumiccevaṃ, kathinaṃ hoti atthataṃ;
```

```
Saṅghaṃ panupasaṅkamma, ādāya kathinaṃ iti.
```

<p rend="hangnum">§2701.</p>

```
‘‘Atthataṃ kathinaṃ bhante, saṅghassa anumodatha;
```

```
Dhammiko kathinatthāro’’, vattabbaṃ tena bhikkhunā.
```

<p rend="hangnum">§2702.</p>

```
‘‘Suatthataṃ tayā bhante, saṅghassa kathinaṃ puna;
```

```
Dhammiko kathinatthāro, anumodāmi’’tīraye.
```

<p rend="hangnum">§2703.</p>

```
Kathinassa ca kiṃ mūlaṃ, kiṃ vatthu kā ca bhūmiyo;
```

```
Katidhammavido bhikkhu, kathinatthāramarahati.
```

<p rend="hangnum">§2704.</p>

```
Mūlamekaṃ, siyā vatthu, tividhaṃ, bhūmiyo cha ca;
```

```
Aṭṭhadhammavido bhikkhu, kathinatthāramarahati.
```

<p rend="hangnum">§2705.</p>

```
Saṅgho mūlanti niddiṭṭhaṃ, vatthu hoti ticīvaraṃ;
```

```
Khomādīni cha vuttāni, cīvarāni cha bhūmiyo.
```

<p rend="hangnum">§2706.</p>

```
Pubbapaccuddharādhiṭṭhā-natthāro <pb ed="M" n="0.0260" /> mātikāpi ca;
```

```
Palibodho ca uddhāro, ānisaṃsā panaṭṭhime.
```

<p rend="hangnum">§2707.</p>

```
Dhovanañca vicāro ca, chedanaṃ bandhanampi ca;
```

```
Sibbanaṃ rajanaṃ kappaṃ, **‘‘pubbakicca’’**nti vuccati.
```

<p rend="hangnum">§2708.</p>

```
Saṅghāṭi uttarāsaṅgo, atho antaravāsako;
```

```
Paccuddhāro adhiṭṭhānaṃ, atthāropesameva tu.
```

<p rend="hangnum">§2709.</p>

```
Pakkamanañca niṭṭhānaṃ, sanniṭṭhānañca nāsanaṃ;
```

```
Savanāsā ca sīmā ca, sahubbhāroti aṭṭhimā.
```

<p rend="hangnum">§2710.</p>

```
Katacīvaramādāya, āvāse nirapekkhako;
```

```
Atikkantāya sīmāya, hoti **pakkamanantikā**.
```

<p rend="hangnum">§2711.</p>

```
Ānisaṃsamathādāya, vihāre anapekkhako;
```

```
Gantvā pana vihāraṃ so, aññaṃ sukhavihārikaṃ.
```

<p rend="hangnum">§2712.</p>

```
Tattha <pb ed="V" n="0.0230" /> taṃ viharantova, karoti yadi cīvaraṃ;
```

```
Niṭṭhite cīvare tasmiṃ, **niṭṭhānantā**ti vuccati.
```

<p rend="hangnum">§2713.</p>

```
‘‘Cīvaraṃ na karissāmi, na paccessaṃ tamassamaṃ’’;
```

```
Evaṃ tu dhuranikkhepe, **sanniṭṭhānantikā** matā.
```

<p rend="hangnum">§2714.</p>

```
Kathinacchādanaṃ laddhā, ‘‘na paccessa’’nti ce gato;
```

```
Karontasseva naṭṭhaṃ vā, daḍḍhaṃ vā **nāsanantikā**.
```

<p rend="hangnum">§2715.</p>

```
Laddhānisaṃso sāpekkho, bahisīmaṃ gato pana;
```

```
Suṇāti cantarubbhāraṃ, sā hoti **savanantikā**.
```

<p rend="hangnum">§2716.</p>

```
Cīvarāsāya pakkanto, bahisīmaṃ gato pana;
```

```
‘‘Dassāmi cīvaraṃ tuyhaṃ’’, vutto savati kenaci.
```

<p rend="hangnum">§2717.</p>

```
Puna vutte ‘‘na sakkomi, dātunti tava cīvaraṃ’’;
```

```
Āsāya chinnamattāya, **āsāvacchedikā** matā.
```

<p rend="hangnum">§2718.</p>

```
Vassaṃvuṭṭhavihāramhā<pb ed="M" n="0.0261" />, vihāraññaṃ gato siyā;
```

```
Āgacchaṃ antarāmagge, taduddhāramatikkame.
```

<p rend="hangnum">§2719.</p>

```
Tassa so kathinuddhāro, **sīmātikkantiko** mato;
```

```
Kathinānisaṃsamādāya, sāpekkhova sace gato.
```

<p rend="hangnum">§2720.</p>

```
Sambhuṇāti punāgantvā, kathinuddhārameva ce;
```

```
Tassa so kathinuddhāro, **‘‘sahubbhāro’’**ti vuccati.
```

<p rend="hangnum">§2721.</p>

```
Pakkamanañca niṭṭhānaṃ, sanniṭṭhānañca sīmato;
```

```
Cattāro puggalādhīnā, saṅghādhīnantarubbharo.
```

<p rend="hangnum">§2722.</p>

```
Nāsanaṃ savanañceva, āsāvacchedikāpi ca;
```

```
Tayopi kathinubbhārā, na tu saṅghā, na bhikkhuto.
```

<p rend="hangnum">§2723.</p>

```
Āvāsapalibodho ca, palibodho ca cīvare;
```

```
Palibodhā duve vuttā, yuttamuttatthavādinā.
```

<p rend="hangnum">§2724.</p>

```
Aṭṭhannaṃ mātikānaṃ vā, antarubbhāratopi vā;
```

```
Ubbhārāpi duve vuttā, kathinassa mahesinā.
```

<p rend="hangnum">§2725.</p>

```
Anāmantāsamādānaṃ, gaṇato yāvadatthikaṃ;
```

```
Tattha yo cīvaruppādo, ānisaṃsā ca pañcime.
```

Kathinakkhandhakakathā.

#### Cīvarakkhandhakakathā

<p rend="hangnum">§2726.</p>

```
Cīvarassa <pb ed="V" n="0.0231" /> panuppādā, aṭṭha cīvaramātikā;
```

```
Sīmāya deti, katikā, bhikkhāpaññattiyā, tathā.
```

<p rend="hangnum">§2727.</p>

```
Saṅghassa, ubhatosaṅghe, vassaṃvuṭṭhassa deti ca,;
```

```
Ādissa, puggalassāti, aṭṭhimā pana mātikā.
```

<p rend="hangnum">§2728.</p>

```
Tattha <pb ed="M" n="0.0262" /> **sīmāya detī**ti, antosīmaṃ gatehi tu;
```

```
Bhikkhūhi bhājetabbanti, vaṇṇitaṃ varavaṇṇinā.
```

<p rend="hangnum">§2729.</p>

```
**Katikāya ca dinnaṃ** ye, vihārā ekalābhakā;
```

```
Ettha dinnañca sabbehi, bhājetabbanti vuccati.
```

<p rend="hangnum">§2730.</p>

```
Saṅghassa dhuvakārā hi, yattha karīyanti tattha ca;
```

```
**Bhikkhāpaññattiyā dinnaṃ,** dinnaṃ vuttaṃ mahesinā.
```

<p rend="hangnum">§2731.</p>

```
**Saṅghassa** pana yaṃ dinnaṃ, ujubhūtena cetasā;
```

```
Tañhi sammukhibhūtena, bhājetabbanti vuccati.
```

<p rend="hangnum">§2732.</p>

```
**Ubhatosaṅgha** muddissa, deti saddhāya cīvaraṃ;
```

```
Thokā vā bahu vā bhikkhū, samabhāgova vaṭṭati.
```

<p rend="hangnum">§2733.</p>

```
**Vassaṃvuṭṭhassa saṅghassa,** cīvaraṃ deti yaṃ pana;
```

```
Taṃ tasmiṃ vuṭṭhavassena, bhājetabbanti vaṇṇitaṃ.
```

<p rend="hangnum">§2734.</p>

```
Yāguyā pana bhatte vā, **detiādissa** ce pana;
```

```
Cīvaraṃ tattha tattheva, yojetabbaṃ vijānatā.
```

<p rend="hangnum">§2735.</p>

```
Puggalaṃ pana uddissa, cīvaraṃ yaṃ tu dīyati;
```

```
**Puggalodissakaṃ** nāma, dānaṃ taṃ tu pavuccati.
```

<p rend="hangnum">§2736.</p>

```
Sahadhammikesu yo koci, pañcasvapi ‘‘mamaccaye;
```

```
Ayaṃ mayhaṃ parikkhāro, mātuyā pitunopi vā.
```

<p rend="hangnum">§2737.</p>

```
Upajjhāyassa vā hotu’’, vadaticcevameva ce;
```

```
Na hoti pana taṃ tesaṃ, saṅghasseva ca santakaṃ.
```

<p rend="hangnum">§2738.</p>

```
Pañcannaṃ <pb ed="V" n="0.0232" /> accaye dānaṃ, na ca rūhati kiñcipi;
```

```
Saṅghasseva ca taṃ hoti, gihīnaṃ pana rūhati.
```

<p rend="hangnum">§2739.</p>

```
Bhikkhu vā sāmaṇero vā, kālaṃ bhikkhunupassaye;
```

```
Karotyassa parikkhārā, bhikkhūnaṃyeva santakā.
```

<p rend="hangnum">§2740.</p>

```
Bhikkhunī <pb ed="M" n="0.0263" /> sāmaṇerī vā, vihārasmiṃ sace matā;
```

```
Honti tassā parikkhārā, bhikkhunīnaṃ tu santakā.
```

<p rend="hangnum">§2741.</p>

```
‘‘Dehi netvāsukassā’’ti, dinnaṃ taṃ purimassa tu;
```

```
‘‘Idaṃ dammī’’ti dinnaṃ taṃ, pacchimasseva santakaṃ.
```

<p rend="hangnum">§2742.</p>

```
Evaṃ dinnavidhiṃ ñatvā, matassa vāmatassa vā;
```

```
Vissāsaṃ vāpi gaṇheyya, gaṇhe matakacīvaraṃ.
```

<p rend="hangnum">§2743.</p>

```
Mūlapattaphalakkhandha-tacapupphappabhedato;
```

```
Chabbidhaṃ rajanaṃ vuttaṃ, vantadosena tādinā.
```

<p rend="hangnum">§2744.</p>

```
Mūle haliddiṃ, khandhesu, mañjeṭṭhaṃ tuṅgahārakaṃ;
```

```
Pattesu alliyā pattaṃ, tathā pattañca nīliyā.
```

<p rend="hangnum">§2745.</p>

```
Kusumbhaṃ kiṃsukaṃ pupphe, tace loddañca kaṇḍulaṃ;
```

```
Ṭhapetvā rajanaṃ sabbaṃ, phalaṃ sabbampi vaṭṭati.
```

<p rend="hangnum">§2746.</p>

```
Kiliṭṭhasāṭakaṃ vāpi, dubbaṇṇaṃ vāpi cīvaraṃ;
```

```
Alliyā pana pattena, dhovituṃ pana vaṭṭati.
```

<p rend="hangnum">§2747.</p>

```
Cīvarānaṃ kathā sesā, paṭhame kathine pana;
```

```
Tattha vuttanayeneva, veditabbā vibhāvinā.
```

Cīvarakkhandhakakathā.

Mahāvaggo niṭṭhito.

### Cūḷavaggo

#### Pārivāsikakkhandhakakathā

<p rend="hangnum">§2748.</p>

```
Tajjanīyaṃ <pb ed="M" n="0.0264" /><pb ed="V" n="0.0233" /> niyassañca, pabbājaṃ paṭisāraṇaṃ;
```

```
Tividhukkhepanañcāti, satta kammāni dīpaye.
```

<p rend="hangnum">§2749.</p>

```
Tecattālīsa vattāni, **khandhake** kammasaññite;
```

```
Navādhikāni tiṃseva, **khandhake** tadanantare.
```

<p rend="hangnum">§2750.</p>

```
Evaṃ sabbāni vattāni, dvāsīteva mahesinā;
```

```
Honti khandhakavattāni, gahitāgahaṇena tu.
```

<p rend="hangnum">§2751.</p>

```
Pārivāsañca vattañca, samādinnassa bhikkhuno;
```

```
Ratticchedo kathaṃ vutto, vattabhedo kathaṃ bhave?
```

<p rend="hangnum">§2752.</p>

```
Sahavāso vināvāso, anārocanameva ca;
```

```
Pārivāsikabhikkhussa, ratticchedo ca dukkaṭaṃ.
```

<p rend="hangnum">§2753.</p>

```
Ekacchanne panāvāse, pakatattena bhikkhunā;
```

```
Nivāso dakapātena, ukkhittassa nivārito.
```

<p rend="hangnum">§2754.</p>

```
Pārivāsikabhikkhussa, antoyeva na labbhati;
```

```
Iccevaṃ pana niddiṭṭhaṃ, **mahāpaccariyaṃ** pana.
```

<p rend="hangnum">§2755.</p>

```
‘‘Avisesena niddiṭṭhaṃ, mahāaṭṭhakathādisu;
```

```
Ubhinnaṃ dakapātena, nivāso vārito’’ti hi.
```

<p rend="hangnum">§2756.</p>

```
Abhikkhuke panāvāse, anāvāsepi katthaci;
```

```
Vippavāsaṃ vasantassa, ratticchedo ca dukkaṭaṃ.
```

<p rend="hangnum">§2757.</p>

```
Pārivāsikabhikkhussa, bhikkhuṃ disvāna taṅkhaṇe;
```

```
Nārocentassa cetassa, ratticchedo ca dukkaṭaṃ.
```

<p rend="hangnum">§2758.</p>

```
Pañceva <pb ed="M" n="0.0265" /> ca yathāvuḍḍhaṃ, labhate pārivāsiko;
```

```
Kātuṃ tattheva ca ṭhatvā, uposathapavāraṇaṃ.
```

<p rend="hangnum">§2759.</p>

```
Vassasāṭiṃ <pb ed="V" n="0.0234" /> yathāvuḍḍhaṃ, denti ce saṅghadāyakā;
```

```
Oṇojanaṃ tathā bhattaṃ, labhate pañcime pana.
```

Pārivāsikakkhandhakakathā.

#### Samathakkhandhakakathā

<p rend="hangnum">§2760.</p>

```
Vivādādhāratā cānu-vādādhikaraṇampi ca;
```

```
Āpattādhāratā ceva, kiccādhikaraṇampi ca.
```

<p rend="hangnum">§2761.</p>

```
Etāni pana cattāri, vuttāni ca mahesinā;
```

```
Bhedakārakavatthūni, **vivādo** tattha nissito.
```

<p rend="hangnum">§2762.</p>

```
Vipattiyo catassova, **anuvādo** upāgato;
```

```
**Āpattādhāratā** nāma, satta āpattiyo matā.
```

<p rend="hangnum">§2763.</p>

```
Saṅghakiccāni nissāya, **kiccādhikaraṇaṃ** siyā;
```

```
Etesaṃ tu catunnampi, samattā samathā matā.
```

<p rend="hangnum">§2764.</p>

```
Sammukhā sati cāmūḷho, paṭiññāvinayopi ca;
```

```
Tassapāpiyasī ceva, tathā yebhuyyasīpi ca.
```

<p rend="hangnum">§2765.</p>

```
Tiṇavatthārako ceva, sattamo vinayo mato;
```

```
Sattime samathā vuttā, buddhenādiccabandhunā.
```

<p rend="hangnum">§2766.</p>

```
Vivādo sammati dvīhi, anuvādo catūhi ca;
```

```
Āpatti pana tīheva, kiccamekena sammati.
```

<p rend="hangnum">§2767.</p>

```
Chaṭṭhena paṭhamenāpi, vivādo ettha sammati;
```

```
Sammukhāvinayādīhi, anupubbena tīhipi.
```

<p rend="hangnum">§2768.</p>

```
Tatheva <pb ed="M" n="0.0266" /> pañcamenāpi, anuvādo hi sammati;
```

```
Sammukhena paṭiññāya, tiṇavatthārakena ca.
```

<p rend="hangnum">§2769.</p>

```
Āpattūpasamaṃ yāti, tīheva samathehi sā;
```

```
Sammukhāvinayeneva, kiccamekena sammati.
```

<p rend="hangnum">§2770.</p>

```
Yebhuyyasikakamme <pb ed="V" n="0.0235" /> tu, salākaṃ gāhaye budho;
```

```
Gūḷhena vivaṭenāpi, kaṇṇajappena vā pana.
```

<p rend="hangnum">§2771.</p>

```
Alajjussade gūḷhena, vivaṭeneva lajjisu;
```

```
Bālesu kaṇṇajappena, salākaṃ gāhaye budho.
```

<p rend="hangnum">§2772.</p>

```
Lajjī alajjī bāloti, kena sakkā vijānituṃ?
```

```
Sakena kammunāyeva, tena sakkā vijānituṃ.
```

<p rend="hangnum">§2773.</p>

```
Āpajjati ca sañcicca, āpattiṃ parigūhati;
```

```
Chandādiagatiṃ yāti, **alajjī** ediso siyā.
```

<p rend="hangnum">§2774.</p>

```
Nāpajjati ca sañcicca, āpattiṃ na ca gūhati;
```

```
Na gacchatigatiñcāpi, ediso **lajji** puggalo.
```

<p rend="hangnum">§2775.</p>

```
Duccintito ca dubbhāsī, tathā dukkaṭakāriko;
```

```
Ediso pana **‘‘bālo’’**ti, lakkhaṇeneva ñāyati.
```

<p rend="hangnum">§2776.</p>

```
Tidhā salākagāhena, bahukā dhammavādino;
```

```
Yebhuyyasikakammena, kattabbanti jinobravi.
```

<p rend="hangnum">§2777.</p>

```
Alajjī sānuvādo ca, asucī kammato ca yo;
```

```
Tassapāpiyasīkamma-yoggo so hoti puggalo.
```

<p rend="hangnum">§2778.</p>

```
Bhaṇḍane kalahe jāte, vivādasmiṃ anappake;
```

```
Bahuassāmaṇe ciṇṇe, anaggepi ca bhassake.
```

<p rend="hangnum">§2779.</p>

```
Mūlamūlaṃ gavesantaṃ, hoti vāḷañca kakkhaḷaṃ;
```

```
Tiṇavatthārakeneva, kātabbanti pakāsitaṃ.
```

<p rend="hangnum">§2780.</p>

```
Yathā <pb ed="M" n="0.0267" /> ca tiṇapaṇṇena, channaṃ gūthañca muttakaṃ;
```

```
Na ca vāyati duggandhaṃ, vūpasammati taṅkhaṇe.
```

<p rend="hangnum">§2781.</p>

```
Ṭhapetvā thullavajjañca, gihīhi paṭisaṃyutaṃ;
```

```
Diṭṭhāvikammikañceva, yo ca tattha na hoti taṃ.
```

<p rend="hangnum">§2782.</p>

```
Sesāyāpattiyā yāva, upasampadamāḷato;
```

```
Suddho hoti nirāpatti, tiṇavatthārake tathā.
```

Samathakkhandhakakathā.

#### Khuddakavatthukkhandhakakathā

<p rend="hangnum">§2783.</p>

```
Rukkhe <pb ed="V" n="0.0236" /> vā pana kuṭṭevā, aṭṭāne thambhakesu vā;
```

```
Nhāyamāno sakaṃ kāyaṃ, ugghaṃseyyassa dukkaṭaṃ.
```

<p rend="hangnum">§2784.</p>

```
Kāyaṃ gandhabbahatthena, kuruvindakasuttiyā;
```

```
Mallakena na ghaṃseyya, nāññamaññañca kāyato.
```

<p rend="hangnum">§2785.</p>

```
Akataṃ mallakaṃ nāma, gilānasseva vaṭṭati;
```

```
Kataṃ taṃ mallakaṃ nāma, sabbesampi na vaṭṭati.
```

<p rend="hangnum">§2786.</p>

```
Kapāliṭṭhakakhaṇḍāni, sabbassa puthupāṇikaṃ;
```

```
Gilānassāgilānassa, vatthavaṭṭi ca vaṭṭati.
```

<p rend="hangnum">§2787.</p>

```
Vuttā pheṇakapāsāṇa-kathalā pādaghaṃsane;
```

```
Vaṭṭaṃ vā caturassaṃ vā, katakaṃ na ca vaṭṭati.
```

<p rend="hangnum">§2788.</p>

```
Yaṃ kiñcipi alaṅkāraṃ, dhārentassapi dukkaṭaṃ;
```

```
Hoti antamaso tāla-paṇṇamattampi bhikkhuno.
```

<p rend="hangnum">§2789.</p>

```
Osaṇheyya sake kese, yo hatthaphaṇakena vā;
```

```
Phaṇakenapi kocchena, dukkaṭaṃ tassa niddise.
```

<p rend="hangnum">§2790.</p>

```
Sitthatelodatelehi<pb ed="M" n="0.0268" />, maṇḍanatthaṃ na vaṭṭati;
```

```
Anulomanipātatthaṃ, uddhaṃlomena bhikkhunā.
```

<p rend="hangnum">§2791.</p>

```
Hatthaṃ telena temetvā, puñchitabbā siroruhā;
```

```
Vaṭṭatuṇhābhitattassa, allahatthena puñchituṃ.
```

<p rend="hangnum">§2792.</p>

```
Ādāse udapatte vā, yattha katthaci attano;
```

```
Mukhabimbaṃ vinā hetuṃ, olokentassa dukkaṭaṃ.
```

<p rend="hangnum">§2793.</p>

```
‘‘Sañchaviṃ tu mukhaṃ, no’’ti, daṭṭhumābādhapaccayā;
```

```
‘‘Jiṇṇo no’’tāyusaṅkhāra-jānanatthañca vaṭṭati.
```

<p rend="hangnum">§2794.</p>

```
Naccaṃ vā pana gītaṃ vā, vāditaṃ vāpi bhikkhuno;
```

```
Daṭṭhuṃ vā pana sotuṃ vā, gacchato hoti dukkaṭaṃ.
```

<p rend="hangnum">§2795.</p>

```
Daṭṭhumantamaso mora-naccampi ca na vaṭṭati;
```

```
Sotumantamaso danta-gītampi ca na vaṭṭati.
```

<p rend="hangnum">§2796.</p>

```
Naccantassa <pb ed="V" n="0.0237" /> sayaṃ vāpi, naccāpentassa dukkaṭaṃ;
```

```
Anāpattantarārāme, ṭhatvā suṇāti passati.
```

<p rend="hangnum">§2797.</p>

```
‘‘Passissāmī’’ti naccaṃ vā, gītaṃ vā pana vāditaṃ;
```

```
Vihārato vihāraṃ vā, gacchato hoti dukkaṭaṃ.
```

<p rend="hangnum">§2798.</p>

```
Āpattantovihārepi, uṭṭhahitvāna gacchato;
```

```
Ṭhatvā gīvaṃ pasāretvā, passatopi ca vīthiyaṃ.
```

<p rend="hangnum">§2799.</p>

```
Kesā dīghā na dhāreyyā, yo dhāreyyassa dukkaṭaṃ;
```

```
Dvaṅgulaṃ vā dumāsaṃ vā, tato uddhaṃ na vaṭṭati.
```

<p rend="hangnum">§2800.</p>

```
Nakhe nāsikalomāni, dīghāni na tu dhāraye;
```

```
Na ca vīsatimaṭṭhaṃ vā, kātuṃ vaṭṭati bhikkhuno.
```

<p rend="hangnum">§2801.</p>

```
Kappāpeyya visuṃ massuṃ, dāṭhikaṃ vā ṭhapeyya yo;
```

```
Saṃharāpeyya vā lomaṃ, sambādhe tassa dukkaṭaṃ.
```

<p rend="hangnum">§2802.</p>

```
Chindato <pb ed="M" n="0.0269" /> dukkaṭaṃ vuttaṃ, kese kattarikāya vā;
```

```
Agilānassa aññena, chindāpentassa vā tathā.
```

<p rend="hangnum">§2803.</p>

```
Chindato attano aṅga-jātaṃ thullaccayaṃ siyā;
```

```
Sesaṅgachedane atta-vadhe āpatti dukkaṭaṃ.
```

<p rend="hangnum">§2804.</p>

```
Ahikīṭādidaṭṭhassa, tādisābādhapaccayā;
```

```
Na doso chindato aṅgaṃ, mocentassa ca lohitaṃ.
```

<p rend="hangnum">§2805.</p>

```
Aparissāvano maggaṃ, sace gacchati dukkaṭaṃ;
```

```
Yācamānassa vā magge, tathevādadatopi taṃ.
```

<p rend="hangnum">§2806.</p>

```
Na bhuñje na pive naggo, na khāde na ca sāyaye;
```

```
Na dade na ca gaṇheyya, na gaccheyyapi añjasaṃ.
```

<p rend="hangnum">§2807.</p>

```
Vanditabbaṃ na naggena, vandāpetabbameva vā;
```

```
Parikammaṃ na kātabbaṃ, na naggena ca kāraye.
```

<p rend="hangnum">§2808.</p>

```
Parikamme paṭicchādī, tisso jantāgharādikā;
```

```
Vuttā, vatthapaṭicchādī, sabbattha pana vaṭṭati.
```

<p rend="hangnum">§2809.</p>

```
Yattha katthaci peḷāyaṃ, bhuñjituṃ na ca vaṭṭati;
```

```
Ekato bhuñjato hoti, dukkaṭaṃ ekabhājane.
```

<p rend="hangnum">§2810.</p>

```
Ekapāvuraṇā <pb ed="V" n="0.0238" /> eka-ttharaṇā vā nipajjare;
```

```
Ekamañcepi vā tesaṃ, hoti āpatti dukkaṭaṃ.
```

<p rend="hangnum">§2811.</p>

```
Na nisīdeyya saṅghāṭi-pallatthikamupāgato;
```

```
Kiñci kīḷaṃ na kīḷeyya, palitaṃ na ca gāhaye.
```

<p rend="hangnum">§2812.</p>

```
Bhamukāya nalāṭe vā, dāṭhikāyapi uggataṃ;
```

```
Tādisaṃ palitaṃ caññaṃ, gāhāpetumpi vaṭṭati.
```

<p rend="hangnum">§2813.</p>

```
Agilāno sace bhikkhu, chattaṃ dhāreyya dukkaṭaṃ;
```

```
Attano cīvarādīnaṃ, guttatthaṃ pana vaṭṭati.
```

<p rend="hangnum">§2814.</p>

```
Hatthisoṇḍaṃ <pb ed="M" n="0.0270" /> catukkaṇṇaṃ, vasanaṃ macchavāḷakaṃ;
```

```
Velliyaṃ tālavaṇṭañca, nivāsentassa dukkaṭaṃ.
```

<p rend="hangnum">§2815.</p>

```
Gahipārupanaṃ vāpi, pārupantassa dukkaṭaṃ;
```

```
Nivāsane pārupane, parimaṇḍalatā matā.
```

<p rend="hangnum">§2816.</p>

```
Lokāyataṃ na vāceyya, na ca taṃ pariyāpuṇe;
```

```
Na tiracchānavijjā vā, vācetabbāva bhikkhunā.
```

<p rend="hangnum">§2817.</p>

```
Na ca vaṭṭati dhāretuṃ, sabbā cāmaribījanī;
```

```
Na cālimpeyya dāyaṃ vā, na ca lañje mukhampi ca.
```

<p rend="hangnum">§2818.</p>

```
Na vahe ubhatokājaṃ, vaṭṭatantarakājakaṃ;
```

```
Sīsakkhandhakaṭolamba-bhāre doso na vijjati.
```

<p rend="hangnum">§2819.</p>

```
Aṭṭhaṅgulādikaṃ bhikkhu, pacchimaṃ caturaṅgulā;
```

```
Khādato dantakaṭṭhañca, hoti āpatti dukkaṭaṃ.
```

<p rend="hangnum">§2820.</p>

```
Rukkhaṃ nevābhirūheyya, kicce satipi porisaṃ;
```

```
Āpadāsu yathākāmaṃ, vaṭṭatevābhirūhituṃ.
```

<p rend="hangnum">§2821.</p>

```
Lasuṇaṃ na ca khādeyya, sace nākallako siyā;
```

```
Nāropetabbakaṃ buddha-vacanaṃ aññathā pana.
```

<p rend="hangnum">§2822.</p>

```
Khipitena ca vattabbaṃ, ‘‘jīvā’’ti, gihinā puna;
```

```
‘‘Jīvathā’’ti ca vuttena, ‘‘ciraṃ jīvā’’ti vaṭṭati.
```

<p rend="hangnum">§2823.</p>

```
Sāmaṇeraṃ gahaṭṭhaṃ vā, ākoṭentassa dukkaṭaṃ;
```

```
Sayane pupphasaṃkiṇṇe, na vaṭṭati nipajjituṃ.
```

<p rend="hangnum">§2824.</p>

```
Khurabhaṇḍaṃ <pb ed="V" n="0.0239" /> na gaṇheyya, sace nhāpitapubbako;
```

```
Na ca dhāraṇiyā uṇhī, sabbā bāhiralomikā.
```

<p rend="hangnum">§2825.</p>

```
Aṅgarāgaṃ karontassa, dukkaṭaṃ samudīritaṃ;
```

```
Akāyabandhanassāpi, gāmaṃ pavisatopi ca.
```

<p rend="hangnum">§2826.</p>

```
Lohajaṃ <pb ed="M" n="0.0271" /> dārujaṃ sabbaṃ, kappiyaṃ mattikāmayaṃ;
```

```
Vinā satthañca pattañca, katakaṃ kumbhakārikaṃ.
```

Khuddakavatthukkhandhakakathā.

#### Senāsanakkhandhakakathā

<p rend="hangnum">§2827.</p>

```
Āsandiko atikkanta-pamāṇopi ca vaṭṭati;
```

```
Tathā pañcaṅgapīṭhampi, sattaṅgampi ca vaṭṭati.
```

<p rend="hangnum">§2828.</p>

```
Tūlonaddhā ghareyeva, mañcapīṭhā nisīdituṃ;
```

```
Sīsapādūpadhānañca, agilānassa vaṭṭati.
```

<p rend="hangnum">§2829.</p>

```
Santharitvā gilānassa, upadhānāni tattha ca;
```

```
Paccattharaṇakaṃ datvā, nipajjantassa vaṭṭati.
```

<p rend="hangnum">§2830.</p>

```
Tiriyaṃ muṭṭhiratanaṃ, hoti bimbohanaṃ mitaṃ;
```

```
Dīghato ca diyaḍḍhaṃ vā, dvihatthanti **kurundiyaṃ**.
```

<p rend="hangnum">§2831.</p>

```
Pūritā coḷapaṇṇuṇṇa-tiṇavākehi pañcahi;
```

```
Bhisiyo bhāsitā pañca, tūlānaṃ gaṇanāvasā.
```

<p rend="hangnum">§2832.</p>

```
Bhisitūlāni pañceva, tathā tūlāni tīṇipi;
```

```
Lomāni migapakkhīnaṃ, gabbhā bimbohanassime.
```

<p rend="hangnum">§2833.</p>

```
Manussalomaṃ lomesu, pupphesu bakulādikaṃ;
```

```
Suddhaṃ tamālapattañca, paṇṇesu na ca vaṭṭati.
```

<p rend="hangnum">§2834.</p>

```
Uṇṇādikaṃ pañcavidhañca tūlaṃ;
```

```
Mahesinā yaṃ bhisiyaṃ pavuttaṃ;
```

```
Masūrake <pb ed="V" n="0.0240" /> taṃ pana vaṭṭatīti;
```

```
**Kurundiyaṃ** aṭṭhakathāya vuttaṃ.
```

<p rend="hangnum">§2835.</p>

```
Yadetaṃ <pb ed="M" n="0.0272" /> tividhaṃ tūlaṃ, bhisiyaṃ taṃ akappiyaṃ;
```

```
Missaṃ tamālapattaṃ tu, sabbattha pana vaṭṭati.
```

<p rend="hangnum">§2836.</p>

```
Rūpaṃ tu purisitthīnaṃ, tiracchānagatassa vā;
```

```
Kārentassa karoto vā, hoti āpatti dukkaṭaṃ.
```

<p rend="hangnum">§2837.</p>

```
Jātakaṃ pana vatthuṃ vā, kārāpetuṃ parehi vā;
```

```
Mālākammaṃ latākammaṃ, sayaṃ kātumpi vaṭṭati.
```

<p rend="hangnum">§2838.</p>

```
Samānāsaniko nāma, dvīhi vassehi yo pana;
```

```
Vuḍḍho vā daharo vāpi, vassenekena vā pana.
```

<p rend="hangnum">§2839.</p>

```
Samānavasse vattabbaṃ, kiñca nāmidha vijjati;
```

```
Sattavassativassehi, pañcavasso nisīdati.
```

<p rend="hangnum">§2840.</p>

```
Heṭṭhā dīghāsanaṃ tiṇṇaṃ, yaṃ pahoti nisīdituṃ;
```

```
Ekamañcepi pīṭhe vā, dve nisīdanti vaṭṭati.
```

<p rend="hangnum">§2841.</p>

```
Ubhatobyañjanaṃ itthiṃ, ṭhapetvā paṇḍakaṃ pana;
```

```
Dīghāsane anuññātaṃ, sabbehipi nisīdituṃ.
```

<p rend="hangnum">§2842.</p>

```
Purimiko pacchimiko, tathevantaramuttako;
```

```
Tayo senāsanaggāhā, sambuddhena pakāsitā.
```

<p rend="hangnum">§2843.</p>

```
Pubbāruṇā pāṭipadassa yāva;
```

```
Punāruṇo bhijjati neva tāva;
```

```
Idañhi senāsanagāhakassa;
```

```
Khettanti vassūpagame vadanti.
```

<p rend="hangnum">§2844.</p>

```
Pātova gāhite añño, bhikkhu senāsane pana;
```

```
Sace yācati āgantvā, vattabbo gāhitanti so.
```

<p rend="hangnum">§2845.</p>

```
Saṅghikaṃ apaloketvā, gahitaṃ vassavāsikaṃ;
```

```
Antovassepi vibbhanto, labhate tatrajaṃ sace.
```

<p rend="hangnum">§2846.</p>

```
Vuṭṭhavasso <pb ed="M" n="0.0273" /> sace bhikkhu, kiñci āvāsihatthato;
```

```
Gahetvā kappiyaṃ bhaṇḍaṃ, datvā tassattano pana.
```

<p rend="hangnum">§2847.</p>

```
‘‘Asukasmiṃ <pb ed="V" n="0.0241" /> kule mayhaṃ, vassāvāsikacīvaraṃ;
```

```
Gāhitaṃ gaṇha’’iccevaṃ, vatvā gacchati so disaṃ.
```

<p rend="hangnum">§2848.</p>

```
Uppabbajati ce tattha, gataṭṭhāne, na labbhati;
```

```
Gahetuṃ tassa sampattaṃ, saṅghikaṃyeva taṃ siyā.
```

<p rend="hangnum">§2849.</p>

```
Manusse sammukhā tattha, paṭicchāpeti ce pana;
```

```
Sabbaṃ labhati sampattaṃ, vassāvāsikacīvaraṃ.
```

<p rend="hangnum">§2850.</p>

```
Ārāmo ca vihāro ca, vatthūni duvidhassapi;
```

```
Bhisi bimbohanaṃ mañca-pīṭhanti tatiyaṃ pana.
```

<p rend="hangnum">§2851.</p>

```
Lohakumbhī kaṭāhañca, bhāṇako lohavārako;
```

```
Vāsi pharasu kuddālo, kuṭhārī ca nikhādanaṃ.
```

<p rend="hangnum">§2852.</p>

```
Valli veḷu tiṇaṃ paṇṇaṃ, muñjapabbajameva ca;
```

```
Mattikā dārubhaṇḍañca, pañcamaṃ tu yathāha ca.
```

<p rend="hangnum">§2853.</p>

```
‘‘Dvīhi saṅgahitāni dve, tatiyaṃ catusaṅgahaṃ;
```

```
Catutthaṃ navakoṭṭhāsaṃ, pañcamaṃ aṭṭhadhā mataṃ.
```

<p rend="hangnum">§2854.</p>

```
Iti pañcahi rāsīhi, pañcanimmalalocano;
```

```
Pañcavīsavidhaṃ nātho, garubhaṇḍaṃ pakāsayi’’.
```

<p rend="hangnum">§2855.</p>

```
Idañhi pana saṅghassa, santakaṃ garubhaṇḍakaṃ;
```

```
Vissajjento vibhājento, bhikkhu thullaccayaṃ phuse.
```

<p rend="hangnum">§2856.</p>

```
Bhikkhunā garubhaṇḍaṃ tu, saṅghena hi gaṇena vā;
```

```
Vissajjitamavissaṭṭhaṃ, vibhattamavibhājitaṃ.
```

<p rend="hangnum">§2857.</p>

```
Purimesu hi tīsvettha, na catthāgarubhaṇḍakaṃ;
```

```
Lohakumbhī kaṭāho ca, lohabhāṇakameva ca.
```

<p rend="hangnum">§2858.</p>

```
Tividhaṃ <pb ed="M" n="0.0274" /> khuddakaṃ vāpi, garubhaṇḍakamevidaṃ;
```

```
Pādagaṇhanako loha-vārako bhājiyo mato.
```

<p rend="hangnum">§2859.</p>

```
Uddhaṃ pana tato loha-vārako garubhaṇḍakaṃ;
```

```
Bhiṅkārādīni sabbāni, garubhaṇḍāni honti hi.
```

<p rend="hangnum">§2860.</p>

```
Bhājetabbo ayopatto;
```

```
Tambāyothālakāpi ca;
```

```
Dhūmanettādikaṃ <pb ed="V" n="0.0242" /> neva;
```

```
Bhājetabbanti dīpitaṃ.
```

<p rend="hangnum">§2861.</p>

```
Attanā paṭiladdhaṃ taṃ, lohabhaṇḍaṃ tu kiñcipi;
```

```
Na puggalikabhogena, bhuñjitabbañhi bhikkhunā.
```

<p rend="hangnum">§2862.</p>

```
Kaṃsavaṭṭakalohānaṃ, bhājanānipi sabbaso;
```

```
Na puggalikabhogena, vaṭṭanti paribhuñjituṃ.
```

<p rend="hangnum">§2863.</p>

```
Tipubhaṇḍepi eseva, nayo ñeyyo vibhāvinā;
```

```
Na doso saṅghike atthi, gihīnaṃ santakesu vā.
```

<p rend="hangnum">§2864.</p>

```
Khīrapāsāṇasambhūtaṃ, garukaṃ taṭṭakādikaṃ;
```

```
Pādagaṇhanato uddhaṃ, ghaṭako garubhaṇḍako.
```

<p rend="hangnum">§2865.</p>

```
Siṅgisajjhumayaṃ hāra-kūṭajaṃ phalikubbhavaṃ;
```

```
Bhājanāni na vaṭṭanti, gihīnaṃ santakānipi.
```

<p rend="hangnum">§2866.</p>

```
Vāsi bhājaniyā khuddā, garubhaṇḍaṃ mahattarī;
```

```
Tathā pharasu vejjānaṃ, sirāvedhanakampi ca.
```

<p rend="hangnum">§2867.</p>

```
Kuṭhāri vāsi kuddālo, garubhaṇḍaṃ nikhādanaṃ;
```

```
Sikharampi ca teneva, gahitanti pakāsitaṃ.
```

<p rend="hangnum">§2868.</p>

```
Caturassamukhaṃ doṇi-mukhaṃ vaṅkampi tattha ca;
```

```
Sadaṇḍaṃ khuddakaṃ sabbaṃ, garubhaṇḍaṃ nikhādanaṃ.
```

<p rend="hangnum">§2869.</p>

```
Muṭṭhikamadhikaraṇī<pb ed="M" n="0.0275" />, saṇḍāso vā tulādikaṃ;
```

```
Kiñci saṅghassa dinnaṃ ce, taṃ sabbaṃ garubhaṇḍakaṃ.
```

<p rend="hangnum">§2870.</p>

```
Nhāpitassa ca saṇḍāso, kattarī ca mahattarī;
```

```
Mahāpipphalakaṃ tunna-kārānaṃ garubhaṇḍakaṃ.
```

<p rend="hangnum">§2871.</p>

```
Valli saṅghassa dinnā vā, tatthajātāpi rakkhitā;
```

```
Aḍḍhabāhuppamāṇāpi, garu vettalatādikā.
```

<p rend="hangnum">§2872.</p>

```
Suttavākādinibbattā, rajjukā yottakāni vā;
```

```
Saṅghassa dinnakāle tu, gacchanti garubhaṇḍataṃ.
```

<p rend="hangnum">§2873.</p>

```
Nāḷikerassa hīre vā, vāke vā pana kenaci;
```

```
Vaṭṭetvā hi katā eka-vaṭṭāpi garubhaṇḍakaṃ.
```

<p rend="hangnum">§2874.</p>

```
Veḷu <pb ed="V" n="0.0243" /> saṅghassa dinno vā, rakkhito tatthajātako;
```

```
Aṭṭhaṅgulāyato sūci-daṇḍamatto garuṃ siyā.
```

<p rend="hangnum">§2875.</p>

```
Chattadaṇḍasalākāyo, daṇḍo kattarayaṭṭhipi;
```

```
Pādagaṇhanakā tela-nāḷī bhājaniyā ime.
```

<p rend="hangnum">§2876.</p>

```
Muñjādīsupi yaṃ kiñci, muṭṭhimattaṃ garuṃ siyā;
```

```
Tālapaṇṇādimekampi, dinnaṃ vā tatthajātakaṃ.
```

<p rend="hangnum">§2877.</p>

```
Aṭṭhaṅgulappamāṇopi, garukaṃ rittapotthako;
```

```
Mattikā pakatī vāpi, pañcavaṇṇā sudhāpi vā.
```

<p rend="hangnum">§2878.</p>

```
Silesādīsu vā kiñci, dinnaṃ vā tatthajātakaṃ;
```

```
Tālapakkapamāṇaṃ tu, garubhaṇḍanti dīpitaṃ.
```

<p rend="hangnum">§2879.</p>

```
Valliveḷādikaṃ kiñci, arakkhitamagopitaṃ;
```

```
Garubhaṇḍaṃ na hoteva, gahetabbaṃ yathāsukhaṃ.
```

<p rend="hangnum">§2880.</p>

```
Rakkhitaṃ gopitaṃ vāpi, gahetabbaṃ tu gaṇhatā;
```

```
Samakaṃ atirekaṃ vā, datvā phātikameva vā.
```

<p rend="hangnum">§2881.</p>

```
Añjanaṃ <pb ed="M" n="0.0276" /> haritālañca, tathā hiṅgu manosilā;
```

```
Bhājetabbanti viññeyyaṃ, viññunā vinayaññunā.
```

<p rend="hangnum">§2882.</p>

```
Dārubhaṇḍepi yo koci, sūcidaṇḍappamāṇako;
```

```
Aṭṭhaṅgulāyato dāru-bhaṇḍako garubhaṇḍakaṃ.
```

<p rend="hangnum">§2883.</p>

```
**Mahāaṭṭhakathāyaṃ** tu, vibhajitvāva dassitaṃ;
```

```
Āsandikopi sattaṅgo, bhaddapīṭhañca pīṭhikā.
```

<p rend="hangnum">§2884.</p>

```
Pīṭhameḷakapādañca, tathāmaṇḍakavaṭṭakaṃ;
```

```
Kocchaṃ palālapīṭhañca, dhovane phalakampi ca.
```

<p rend="hangnum">§2885.</p>

```
Bhaṇḍikā muggaro ceva, vatthaghaṭṭanamuggaro;
```

```
Ambaṇampi ca mañjūsā, nāvā rajanadoṇikā.
```

<p rend="hangnum">§2886.</p>

```
Uḷuṅkopi samuggopi, karaṇḍampi kaṭacchupi;
```

```
Evamādi tu sabbampi, saṅghikaṃ garubhaṇḍakaṃ.
```

<p rend="hangnum">§2887.</p>

```
Sabbaṃ dārumayaṃ geha-sambhāraṃ garukaṃ mataṃ;
```

```
Bhājiyaṃ kappiyaṃ cammaṃ, akappiyamabhājiyaṃ.
```

<p rend="hangnum">§2888.</p>

```
Eḷacammaṃ <pb ed="V" n="0.0244" /> garuṃ vuttaṃ, tathevodukkhalādikaṃ;
```

```
Pesakārādibhaṇḍañca, kasibhaṇḍañca saṅghikaṃ.
```

<p rend="hangnum">§2889.</p>

```
Tathevādhārako patta-pidhānaṃ tālavaṇṭakaṃ;
```

```
Bījanī pacchi caṅkoṭaṃ, sabbā sammuñjanī garu.
```

<p rend="hangnum">§2890.</p>

```
Yaṃ kiñci bhūmattharaṇaṃ, yo koci kaṭasārako;
```

```
Cakkayuttakayānañca, sabbampi garubhaṇḍakaṃ.
```

<p rend="hangnum">§2891.</p>

```
Chattañca muṭṭhipaṇṇañca, visāṇaṃtumbabhājanaṃ;
```

```
Upāhanāraṇīdhamma-karaṇādi lahuṃ idaṃ.
```

<p rend="hangnum">§2892.</p>

```
Hatthidanto visāṇañca, yathāgatamatacchitaṃ;
```

```
Mañcapādādi yaṃ kiñci, bhājanīyamaniṭṭhitaṃ.
```

<p rend="hangnum">§2893.</p>

```
Niṭṭhito <pb ed="M" n="0.0277" /> tacchito vāpi, vidho hiṅgukaraṇḍako;
```

```
Añjanī ca salākāyo, bhājanī udapuñchanī.
```

<p rend="hangnum">§2894.</p>

```
Sabbaṃ kulālabhaṇḍampi, paribhogārahaṃ pana;
```

```
Pattaṅgārakaṭāhañca, dhūmadānaṃ kapallikā.
```

<p rend="hangnum">§2895.</p>

```
Thūpikā dīparukkho ca, cayanacchadaniṭṭhakā;
```

```
Saṅghikaṃ pana sabbampi, garubhaṇḍanti dīpitaṃ.
```

<p rend="hangnum">§2896.</p>

```
Patto kañcanako ceva, thālakaṃ kuṇḍikāpi ca;
```

```
Ghaṭako lohabhaṇḍepi, kuṇḍikāpi ca bhājiyā.
```

<p rend="hangnum">§2897.</p>

```
Garunā garubhaṇḍañca, thāvarena ca thāvaraṃ;
```

```
Saṅghassa parivattetvā, gaṇhituṃ pana vaṭṭati.
```

<p rend="hangnum">§2898.</p>

```
Adhotena ca pādena, nakkame sayanāsanaṃ;
```

```
Allapādena vā bhikkhu, tatheva saupāhano.
```

<p rend="hangnum">§2899.</p>

```
Bhūmiyā niṭṭhubhantassa, parikammakatāya vā;
```

```
Parikammakataṃ bhittiṃ, apassentassa dukkaṭaṃ.
```

<p rend="hangnum">§2900.</p>

```
Parikammakataṃ bhūmiṃ, saṅghikaṃ mañcapīṭhakaṃ;
```

```
Attano santakeneva, pattharitvāna kenaci.
```

<p rend="hangnum">§2901.</p>

```
Nipajjitabbaṃ, sahasā, tassa niddāyato yadi;
```

```
Sarīrāvayavo koci, mañcaṃ phusati dukkaṭaṃ.
```

<p rend="hangnum">§2902.</p>

```
Lomesu <pb ed="V" n="0.0245" /> pana lomānaṃ, gaṇanāyeva dukkaṭaṃ;
```

```
Talena hatthapādānaṃ, vaṭṭatakkamituṃ pana.
```

<p rend="hangnum">§2903.</p>

```
Sahassagghanako koci, piṇḍapāto sacīvaro;
```

```
Patto avassikaṃ bhikkhuṃ, likhitvā ṭhapitopi ca.
```

<p rend="hangnum">§2904.</p>

```
Tādiso piṇḍapātova, saṭṭhivassānamaccaye;
```

```
Uppanno saṭṭhivassassa, ṭhitikāya dade budho.
```

<p rend="hangnum">§2905.</p>

```
Uddesabhattaṃ <pb ed="M" n="0.0278" /> bhuñjitvā, jāto ce sāmaṇerako;
```

```
Gahetuṃ labhati taṃ pacchā, sāmaṇerassa pāḷiyā.
```

<p rend="hangnum">§2906.</p>

```
Sampuṇṇavīsavasso yo, sve uddesaṃ labhissati;
```

```
Ajja so upasampanno, atītā ṭhitikā siyā.
```

<p rend="hangnum">§2907.</p>

```
Sace pana salākā tu, laddhā bhattaṃ na taṃdine;
```

```
Laddhaṃ, punadine tassa, gāhetabbaṃ, na saṃsayo.
```

<p rend="hangnum">§2908.</p>

```
Uttaruttaribhaṅgassa, bhattassekacarassa hi;
```

```
Visuñhi ṭhitikā katvā, dātabbā tu salākikā.
```

<p rend="hangnum">§2909.</p>

```
Bhattameva sace laddhaṃ, na panuttaribhaṅgakaṃ;
```

```
Laddhamuttaribhaṅgaṃ vā, na laddhaṃ bhattameva vā.
```

<p rend="hangnum">§2910.</p>

```
Yena yena hi yaṃ yaṃ tu, na laddhaṃ, tassa tassa ca;
```

```
Taṃ taṃ punadine cāpi, gāhetabbanti dīpitaṃ.
```

<p rend="hangnum">§2911.</p>

```
Saṅghuddesādikaṃ bhattaṃ, idaṃ sattavidhampi ca;
```

```
Āgantukādibhattañca, catubbidhamudīritaṃ.
```

<p rend="hangnum">§2912.</p>

```
Vihāravārabhattañca, niccañca kuṭibhattakaṃ;
```

```
Pannarasavidhaṃ bhattaṃ, uddiṭṭhaṃ sabbamevidha.
```

<p rend="hangnum">§2913.</p>

```
Pāḷimaṭṭhakathañceva, oloketvā punappunaṃ;
```

```
Saṅghike paccaye sammā, vibhajeyya vicakkhaṇo.
```

Senāsanakkhandhakakathā.

#### Vattakkhandhakakathā

<p rend="hangnum">§2914.</p>

```
Āgantukāvāsikapiṇḍacārī-;
```

```
Senāsanāraññanumodanāsu<pb ed="V" n="0.0246" />;
```

```
Vattāni bhatte gamikassa jantā-;
```

```
Ghare tathā vaccakuṭippavese.
```

<p rend="hangnum">§2915.</p>

```
Ācariyupajjhāyakasissasaddhi-<pb ed="M" n="0.0279" />;
```

```
Vihārivattānipi sabbasova;
```

```
Vattāni vuttāni catuddaseva;
```

```
Visuddhacittena vināyakena.
```

<p rend="hangnum">§2916.</p>

```
Āgantukena ārāmaṃ, pavisantena bhikkhunā;
```

```
Chattaṃ panāpanetabbaṃ, muñcitabbā upāhanā.
```

<p rend="hangnum">§2917.</p>

```
Oguṇṭhanaṃ na kātabbaṃ, sīse cīvarameva vā;
```

```
Na hi tena ca dhotabbā, pādā pānīyavārinā.
```

<p rend="hangnum">§2918.</p>

```
Vanditabbāva pucchitvā, vihāre vuḍḍhabhikkhuno;
```

```
Kāle senāsanaṃ tena, pucchitabbañca bhikkhunā.
```

<p rend="hangnum">§2919.</p>

```
Vaccaṭṭhānañca passāva-ṭṭhānaṃ pānīyameva ca;
```

```
Paribhojanīyaṃ saṅgha-katikaṃ gocarādikaṃ.
```

<p rend="hangnum">§2920.</p>

```
Vuḍḍhamāgantukaṃ disvā, bhikkhunāvāsikenapi;
```

```
Pattaṃ paṭiggahetabbaṃ, paccuggantvāna cīvaraṃ.
```

<p rend="hangnum">§2921.</p>

```
Āsanaṃ paññapetabbaṃ, tassa pādodakampi ca;
```

```
Upanikkhipitabbañca, pucchitabbañca vārinā.
```

<p rend="hangnum">§2922.</p>

```
Vandeyyo paññapetabbaṃ, tassa senāsanampi ca;
```

```
Ajjhāvutthamavutthaṃ vā, gocarāgocarampi ca.
```

<p rend="hangnum">§2923.</p>

```
Vaccaṭṭhānañca passāva-ṭṭhānaṃ sekkhakulāni ca;
```

```
Pavese nikkhame kālo, vattabbo pāniyādikaṃ.
```

<p rend="hangnum">§2924.</p>

```
Sace so navako hoti;
```

```
Āgatāgantuko yathā;
```

```
Nisinneneva <pb ed="V" n="0.0247" /> tenassa;
```

```
Sabbamāvāsibhikkhunā.
```

<p rend="hangnum">§2925.</p>

```
‘‘Atra <pb ed="M" n="0.0280" /> pattaṃ ṭhapehīti, nisīdāhīdamāsanaṃ’’;
```

```
Iccevaṃ pana vattabbaṃ, deyyaṃ senāsanampi ca.
```

<p rend="hangnum">§2926.</p>

```
Dārumattikabhaṇḍāni, gantukāmena bhikkhunā;
```

```
Gantabbaṃ paṭisāmetvā, thaketvāvasathampi ca.
```

<p rend="hangnum">§2927.</p>

```
Āpucchitvāpi gantabbaṃ, bhikkhunā sayanāsanaṃ;
```

```
Pucchitabbe asantepi, gopetvā vāpi sādhukaṃ.
```

<p rend="hangnum">§2928.</p>

```
Sahasā pavise nāpi, sahasā na ca nikkhame;
```

```
Nātidūre naccāsanne, ṭhātabbaṃ piṇḍacārinā.
```

<p rend="hangnum">§2929.</p>

```
Vāmahatthena saṅghāṭiṃ, uccāretvātha bhājanaṃ;
```

```
Dakkhiṇena paṇāmetvā, bhikkhaṃ gaṇheyya paṇḍito.
```

<p rend="hangnum">§2930.</p>

```
Sūpaṃ vā dātukāmāti, sallakkheyya muhuttakaṃ;
```

```
Olokeyyantarā bhikkhu, na bhikkhādāyikāmukhaṃ.
```

<p rend="hangnum">§2931.</p>

```
Pānīyādi panāneyyaṃ, bhikkhunāraññakenapi;
```

```
Nakkhattaṃ tena yogo ca, jānitabbā disāpi ca.
```

<p rend="hangnum">§2932.</p>

```
Vaccapassāvatitthāni, bhavanti paṭipāṭiyā;
```

```
Karontassa yathāvuḍḍhaṃ, hoti āpatti dukkaṭaṃ.
```

<p rend="hangnum">§2933.</p>

```
Sahasā ubbhajitvā vā, na ca vaccakuṭiṃ vise;
```

```
Ukkāsitvā bahi ṭhatvā, pavise saṇikaṃ pana.
```

<p rend="hangnum">§2934.</p>

```
Vaccaṃ na nitthunantena, kātabbaṃ pana bhikkhunā;
```

```
Khādato dantakaṭṭhaṃ vā, karoto hoti dukkaṭaṃ.
```

<p rend="hangnum">§2935.</p>

```
Vaccaṃ pana na kātabbaṃ, bahiddhā vaccadoṇiyā;
```

```
Passāvopi na kātabbo, bahi passāvadoṇiyā.
```

<p rend="hangnum">§2936.</p>

```
Kharena nāvalekheyya, na kaṭṭhaṃ vaccakūpake;
```

```
Chaḍḍeyya na ca pāteyya, kheḷaṃ passāvadoṇiyā.
```

<p rend="hangnum">§2937.</p>

```
Pādukāsu <pb ed="M" n="0.0281" /> ṭhitoyeva, ubbhajeyya vicakkhaṇo;
```

```
Paṭicchādeyya tattheva, ṭhatvā nikkhamane pana.
```

<p rend="hangnum">§2938.</p>

```
Nācameyya <pb ed="V" n="0.0248" /> sace vaccaṃ, katvā yo salile sati;
```

```
Tassa dukkaṭamuddiṭṭhaṃ, muninā mohanāsinā.
```

<p rend="hangnum">§2939.</p>

```
Sasaddaṃ nācametabbaṃ, katvā capu capūti ca;
```

```
Ācamitvā sarāvepi, sesetabbaṃ na tūdakaṃ.
```

<p rend="hangnum">§2940.</p>

```
Ūhatampi adhovitvā, nikkhamantassa dukkaṭaṃ;
```

```
Uklāpāpi sace honti, sodhetabbaṃ asesato.
```

<p rend="hangnum">§2941.</p>

```
Avalekhanakaṭṭhena, pūro ce pīṭharo pana;
```

```
Chaḍḍeyya kumbhi rittā ce, kumbhiṃ pūreyya vārinā.
```

<p rend="hangnum">§2942.</p>

```
Anajjhiṭṭho hi vuḍḍhena, pātimokkhaṃ na uddise;
```

```
Dhammaṃ na ca bhaṇe, pañhaṃ, na puccheyya na vissaje.
```

<p rend="hangnum">§2943.</p>

```
Āpucchitvā kathentassa, vuḍḍhaṃ vuḍḍhatarāgame;
```

```
Puna āpucchane kiccaṃ, natthīti paridīpitaṃ.
```

<p rend="hangnum">§2944.</p>

```
Vuḍḍhenekavihārasmiṃ, saddhiṃ viharatā pana;
```

```
Anāpucchā hi sajjhāyo, na kātabbo kadācipi.
```

<p rend="hangnum">§2945.</p>

```
Uddesopi na kātabbo, paripucchāya kā kathā;
```

```
Na ca dhammo kathetabbo, bhikkhunā dhammacakkhunā.
```

<p rend="hangnum">§2946.</p>

```
Na dīpo vijjhāpetabbo, kātabbo vā na ceva so;
```

```
Vātapānakavāṭāni, thakeyya vivareyya no.
```

<p rend="hangnum">§2947.</p>

```
Caṅkame caṅkamanto ca, vuḍḍhato parivattaye;
```

```
Tampi cīvarakaṇṇena, kāyena na ca ghaṭṭaye.
```

<p rend="hangnum">§2948.</p>

```
Purato neva therānaṃ, nhāyeyya na panūpari;
```

```
Uttaraṃ otarantānaṃ, dade maggaṃ, na ghaṭṭaye.
```

<p rend="hangnum">§2949.</p>

```
Vattaṃ <pb ed="M" n="0.0282" /> aparipūrento, na sīlaṃ paripūrati;
```

```
Asuddhasīlo duppañño, cittekaggaṃ na vindati.
```

<p rend="hangnum">§2950.</p>

```
Vikkhittacittonekaggo, saddhammaṃ na ca passati;
```

```
Apassamāno saddhammaṃ, dukkhā na parimuccati.
```

<p rend="hangnum">§2951.</p>

```
Tasmā hi vattaṃ pūreyya, jinaputto vicakkhaṇo;
```

```
Ovādaṃ buddhaseṭṭhassa, katvā nibbānamehiti.
```

Vattakkhandhakakathā.

#### Bhikkhunikkhandhakakathā

<p rend="hangnum">§2952.</p>

```
Kāyaṃ <pb ed="V" n="0.0249" /> ūruṃ thanaṃ vāpi, vivaritvāna bhikkhunī;
```

```
Attano aṅgajātaṃ vā, bhikkhussa na ca dassaye.
```

<p rend="hangnum">§2953.</p>

```
Bhikkhunā saha yaṃ kiñci, sampayojentiyāpi ca;
```

```
Tato bhāsantiyā bhikkhuṃ, hoti āpatti dukkaṭaṃ.
```

<p rend="hangnum">§2954.</p>

```
Na ca bhikkhuniyā dīghaṃ, dhāreyya kāyabandhanaṃ;
```

```
Teneva kāyabandhena, thanapaṭṭena vā pana.
```

<p rend="hangnum">§2955.</p>

```
Vilīvena ca paṭṭena, cammapaṭṭena vā tathā;
```

```
Dussapaṭṭena vā dussa-veṇiyā dussavaṭṭiyā.
```

<p rend="hangnum">§2956.</p>

```
Na phāsukā nametabbā, dukkaṭaṃ tu namentiyā;
```

```
Na ghaṃsāpeyya samaṇī, jaghanaṃ aṭṭhikādinā.
```

<p rend="hangnum">§2957.</p>

```
Hatthaṃ vā hatthakocchaṃ vā, pādaṃ vā mukhamūrukaṃ;
```

```
Koṭṭāpeti sace tassā, hoti āpatti dukkaṭaṃ.
```

<p rend="hangnum">§2958.</p>

```
Na mukhaṃ limpitabbaṃ tu, na cuṇṇetabbameva ca;
```

```
Manosilāya vāpatti, mukhaṃ lañjantiyā siyā.
```

<p rend="hangnum">§2959.</p>

```
Aṅgarāgo <pb ed="M" n="0.0283" /> na kātabbo, mukharāgopi vā tathā;
```

```
Avaṅgaṃ na ca kātabbaṃ, na kātabbaṃ visesakaṃ.
```

<p rend="hangnum">§2960.</p>

```
Olokanakato rāgā, oloketuṃ na vaṭṭati;
```

```
Ṭhātabbaṃ na ca sāloke, sanaccaṃ na ca kāraye.
```

<p rend="hangnum">§2961.</p>

```
Dukkaṭaṃ muninā vuttaṃ, gaṇikaṃ vuṭṭhapentiyā;
```

```
Suraṃ vā pana maṃsaṃ vā, paṇṇaṃ vā vikkiṇantiyā.
```

<p rend="hangnum">§2962.</p>

```
Vaḍḍhiṃ vāpi vaṇijjaṃ vā, payojetuṃ na vaṭṭati;
```

```
Tirīṭaṃ kañcukaṃ vāpi, yadi dhāreti dukkaṭaṃ.
```

<p rend="hangnum">§2963.</p>

```
Dāso vā pana dāsī vā, tathā kammakaropi vā;
```

```
Na cevupaṭṭhapetabbo, tiracchānagatopi vā.
```

<p rend="hangnum">§2964.</p>

```
Na ca bhikkhuniyā sabba-nīlādiṃ pana cīvaraṃ;
```

```
Dhāretabbaṃ, na dhāreyya, sabbaṃ namatakampi ca.
```

<p rend="hangnum">§2965.</p>

```
Paṭicchannāpaṭicchannaṃ<pb ed="V" n="0.0250" />, chinnaṃ vācchinnameva vā;
```

```
Purisabyañjanaṃ sabbaṃ, oloketuṃ na vaṭṭati.
```

<p rend="hangnum">§2966.</p>

```
Dūratova ca passitvā, bhikkhuṃ bhikkhuniyā pana;
```

```
Maggo tassa padātabbo, okkamitvāna dūrato.
```

<p rend="hangnum">§2967.</p>

```
Bhikkhuṃ pana ca passitvā, pattaṃ bhikkhaṃ carantiyā;
```

```
Nīharitvā tamukkujjaṃ, dassetabbaṃ tu bhikkhuno.
```

<p rend="hangnum">§2968.</p>

```
Saṃvellikañca kātuṃ vā, dhāretuṃ kaṭisuttakaṃ;
```

```
Utukāle anuññātaṃ, utunīnaṃ mahesinā.
```

<p rend="hangnum">§2969.</p>

```
Itthiposayutaṃ yānaṃ, hatthavaṭṭakameva vā;
```

```
Pāṭaṅkī ca gilānāya, vaṭṭatevābhirūhituṃ.
```

<p rend="hangnum">§2970.</p>

```
Garudhamme ṭhitāyāpi, mānattaṃ tu carantiyā;
```

```
Sammannitvā padātabbā, dutiyā pana bhikkhunī.
```

<p rend="hangnum">§2971.</p>

```
Yassā pabbajjakāle tu, gabbho vuṭṭhāti itthiyā;
```

```
Putto yadi ca tassāpi, dātabbā dutiyā tathā.
```

<p rend="hangnum">§2972.</p>

```
Mātā <pb ed="M" n="0.0284" /> labhati pāyetuṃ, bhojetuṃ puttamattano;
```

```
Maṇḍetumpi ure katvā, setuṃ labhati sā pana.
```

<p rend="hangnum">§2973.</p>

```
Ṭhapetvā sahaseyyaṃ tu, tasmiṃ dutiyikāya hi;
```

```
Purisesu yathāññesu, vattitabbaṃ tatheva ca.
```

<p rend="hangnum">§2974.</p>

```
Vibbhameneva sā hoti, yasmā idha abhikkhunī;
```

```
Tasmā bhikkhuniyā sikkhā-paccakkhānaṃ na vijjati.
```

<p rend="hangnum">§2975.</p>

```
Vibbhantāya yathā tassā, puna natthūpasampadā;
```

```
Gatāya titthāyatanaṃ, tathā natthūpasampadā.
```

<p rend="hangnum">§2976.</p>

```
Chedanaṃ nakhakesānaṃ, purisehi ca vandanaṃ;
```

```
Vaṇassa parikammampi, sādituṃ pana vaṭṭati.
```

<p rend="hangnum">§2977.</p>

```
Na vaccakuṭiyā vacco, kātabbo yāya kāyaci;
```

```
Heṭṭhāpi vivaṭe uddhaṃ, paṭicchannepi vaṭṭati.
```

<p rend="hangnum">§2978.</p>

```
Na ca vaṭṭati sabbattha, pallaṅkena nisīdituṃ;
```

```
Gilānāyaḍḍhapallaṅkaṃ, vaṭṭatīti pakāsitaṃ.
```

<p rend="hangnum">§2979.</p>

```
Na <pb ed="V" n="0.0251" /> ca bhikkhuniyāraññe, vatthabbaṃ tu kathañcana;
```

```
Atitthe naratitthe vā, nhāyituṃ na ca vaṭṭati.
```

<p rend="hangnum">§2980.</p>

```
Samaṇī gandhacuṇṇena, yā ca vāsitamattiyā;
```

```
Nhāyeyya paṭisote vā, tassā āpatti dukkaṭaṃ.
```

<p rend="hangnum">§2981.</p>

```
‘‘Tvaṃyeva paribhuñjā’’ti, paribhogatthamattano;
```

```
Dinnaṃ abhutvā aññassa, dentiyā pana dukkaṭaṃ.
```

<p rend="hangnum">§2982.</p>

```
Sabbaṃ paṭiggahāpetvā, bhikkhūhi paribhuñjituṃ;
```

```
Asantenupasampanne, bhikkhunīnaṃ tu vaṭṭati.
```

Bhikkhunikkhandhakakathā.

Iti vinayavinicchaye khandhakakathā niṭṭhitā.

#### Catubbidhakammakathā

<p rend="hangnum">§2983.</p>

```
Cattārimāni <pb ed="M" n="0.0285" /> kammāni, apalokanasaññitaṃ;
```

```
Ñatti ñattidutiyañca, kammaṃ ñatticatutthakaṃ.
```

<p rend="hangnum">§2984.</p>

```
Apalokanakammaṃ tu, pañca ṭhānāni gacchati;
```

```
Ñattikammaṃ navaṭṭhānaṃ, dutiyaṃ satta gacchati.
```

<p rend="hangnum">§2985.</p>

```
Tathā ñatticatutthampi, satta ṭhānāni gacchati;
```

```
Nissāraṇañca osāro, bhaṇḍukaṃ brahmadaṇḍako.
```

<p rend="hangnum">§2986.</p>

```
**Apalokanakamma**ñhi, kammalakkhaṇapañcamaṃ;
```

```
**Nissāraṇañca osāraṃ,** samaṇuddesato vade.
```

<p rend="hangnum">§2987.</p>

```
**Bhaṇḍukaṃ** pabbajantena, channena **brahmadaṇḍakaṃ**;
```

```
Aññassapi ca kātabbo, tathārūpassa bhikkhuno.
```

<p rend="hangnum">§2988.</p>

```
Sabbo sannipatitvāna, āpucchitvāna sabbaso;
```

```
Cīvarādiparikkhāraṃ, saṅgho yaṃ deti tassa hi.
```

<p rend="hangnum">§2989.</p>

```
Tikkhattuṃ apaloketvā, bhikkhūnaṃ ruciyā pana;
```

```
Evaṃ saṅghassa dānaṃ tu, hoti taṃ **kammalakkhaṇaṃ**.
```

<p rend="hangnum">§2990.</p>

```
Nissāraṇamathosāro<pb ed="V" n="0.0252" />, uposathapavāraṇā;
```

```
Sammuti ceva dānañca, paṭiggāho ca sattamo.
```

<p rend="hangnum">§2991.</p>

```
Paccukkaḍḍhanatā ceva, aṭṭhamī parikittitā;
```

```
Kammassa lakkhaṇañcāti, nava ṭhānāni ñattiyā.
```

<p rend="hangnum">§2992.</p>

```
Vinicchaye asampatte, therassāvinayaññuno;
```

```
Tassa nissāraṇā vuttā, yā sā **nissāraṇā**ti hi.
```

<p rend="hangnum">§2993.</p>

```
Upasampadāpekkhassa, āgaccho**sāraṇā**ti sā;
```

```
**Uposatha**vasenāpi, **pavāraṇa**vasenapi.
```

<p rend="hangnum">§2994.</p>

```
Ñattiyā <pb ed="M" n="0.0286" /> ṭhapitattā hi, ñattikammānime duve;
```

```
‘‘Upasampadāpekkhañhi, anusāseyyaha’’nti ca.
```

<p rend="hangnum">§2995.</p>

```
‘‘Itthannāmamahaṃ bhikkhuṃ, puccheyyaṃ vinaya’’nti ca;
```

```
Evamādipavattā hi, edisā ñatti **sammuti**.
```

<p rend="hangnum">§2996.</p>

```
Nissaṭṭhacīvarādīnaṃ, dānaṃ **‘‘dāna’’**nti vuccati;
```

```
Āpattīnaṃ paṭiggāho, **‘‘paṭiggāho’’**ti vuccati.
```

<p rend="hangnum">§2997.</p>

```
**Paccukkaḍḍhanatā** nāma, pavārukkaḍḍhanā matā;
```

```
‘‘Imaṃ uposathaṃ katvā, kāle pavārayāmi’’ti.
```

<p rend="hangnum">§2998.</p>

```
Tiṇavatthārake sabba-paṭhamā ñatti cetarā;
```

```
**Kammalakkhaṇa**metanti, nava ṭhānāni ñattiyā.
```

<p rend="hangnum">§2999.</p>

```
Ñattidutiyakammampi, satta ṭhānāni gacchati;
```

```
Nissāraṇamathosāraṃ, sammutiṃ dānameva ca.
```

<p rend="hangnum">§3000.</p>

```
Uddhāraṃ desanaṃ kamma-lakkhaṇaṃ pana sattamaṃ;
```

```
Pattanikkujjanādī tu, **nissārosāraṇā** matā.
```

<p rend="hangnum">§3001.</p>

```
**Sammuti** nāma sīmādi, sā pañcadasadhā matā;
```

```
**Dānaṃ** kathinavatthassa, **dānaṃ** matakavāsaso.
```

<p rend="hangnum">§3002.</p>

```
Kathinassantarubbhāro, **‘‘ubbhāro’’**ti pavuccati;
```

```
**Desanā** kuṭivatthussa, vihārassa ca vatthuno.
```

<p rend="hangnum">§3003.</p>

```
Tiṇavatthārakamme ca, mohāropanatādisu;
```

```
Kammavācāvasenettha, **kammalakkhaṇatā** matā.
```

<p rend="hangnum">§3004.</p>

```
Iti <pb ed="V" n="0.0253" /> ñattidutiyassa, ime satta pakāsitā;
```

```
Tathā ñatticatutthampi, satta ṭhānāni gacchati.
```

<p rend="hangnum">§3005.</p>

```
Nissāraṇamathosāraṃ, sammutiṃ dānaniggahaṃ;
```

```
Samanubhāsanañceva, sattamaṃ kammalakkhaṇaṃ.
```

<p rend="hangnum">§3006.</p>

```
Sattannaṃ tajjanādīnaṃ, kammānaṃ karaṇaṃ pana;
```

```
**Nissāraṇā**tha passaddhi, tesaṃ **osāraṇā** matā.
```

<p rend="hangnum">§3007.</p>

```
Ovādo <pb ed="M" n="0.0287" /> bhikkhunīnaṃ tu, **sammutī**ti pakāsitā;
```

```
Mānattaparivāsānaṃ, dānaṃ **‘‘dāna’’**nti vuccati.
```

<p rend="hangnum">§3008.</p>

```
Puna mūlāpaṭikkasso, **‘‘niggaho’’**ti pavuccati;
```

```
Ukkhittassānuvattikā, aṭṭha yāvatatīyakā.
```

<p rend="hangnum">§3009.</p>

```
Ariṭṭho caṇḍakāḷī ca, ekādasa bhavantime;
```

```
Imesaṃ tu vasā ñeyyā, dasekā **samanubhāsanā**.
```

<p rend="hangnum">§3010.</p>

```
Upasampadakammañca, kammamabbhānasaññitaṃ;
```

```
Idaṃ ñatticatutthe tu, sattamaṃ **kammalakkhaṇaṃ**.
```

<p rend="hangnum">§3011.</p>

```
Apalokanakammañcā-paloketvāva kāraye;
```

```
Ñattiyā dutiyenāpi, catutthena na kāraye.
```

<p rend="hangnum">§3012.</p>

```
Ñattidutiyakammāni, lahukānatthi kānici;
```

```
Kātabbānapaloketvā, sabbā sammutiyo siyuṃ.
```

<p rend="hangnum">§3013.</p>

```
Sesāni apaloketvā, kātuṃ pana na vaṭṭati;
```

```
Yathāvuttanayeneva, tena teneva kāraye.
```

Catubbidhakammakathā.

#### Kammavipattikathā

<p rend="hangnum">§3014.</p>

```
Vatthuto ñattito ceva, anussāvanasīmato;
```

```
Parisatoti pañceva, kammadosā pakāsitā.
```

<p rend="hangnum">§3015.</p>

```
Sammukhākaraṇīyaṃ <pb ed="V" n="0.0254" /> yaṃ, taṃ karoti asammukhā;
```

```
Kammaṃ vatthuvipannaṃ taṃ, adhammanti pavuccati.
```

<p rend="hangnum">§3016.</p>

```
Asammukhākaraṇīyāni, aṭṭheva ca bhavanti hi;
```

```
Pattanikkujjanañceva, pattassukkujjanampi ca.
```

<p rend="hangnum">§3017.</p>

```
Pakāsanīyakammañca<pb ed="M" n="0.0288" />, sekkhaummattasammuti;
```

```
Avandiyo tathā brahma-daṇḍo dūtūpasampadā.
```

<p rend="hangnum">§3018.</p>

```
Imānaṭṭha ṭhapetvāna, sesāni pana sabbaso;
```

```
**Sammukhākaraṇīyāni,** kammāni sugatobravi.
```

<p rend="hangnum">§3019.</p>

```
Ñattito pana pañceva, vipajjananayā matā;
```

```
Na parāmasati vatthuñca, saṅghaṃ puggalameva vā.
```

<p rend="hangnum">§3020.</p>

```
Na parāmasati ñattiṃ vā, pacchā ñattiṃ ṭhapeti vā;
```

```
Pañcahetehi kammāni, ñattitova vipajjare.
```

<p rend="hangnum">§3021.</p>

```
Anussāvanato pañca, kammadosā pakāsitā;
```

```
Na parāmasati vatthuṃ vā, saṅghaṃ puggalameva vā.
```

<p rend="hangnum">§3022.</p>

```
Hāpeti sāvanaṃ vāpi, sāvetasamayepi vā;
```

```
Evaṃ pana vipajjanti, anussāvanatopi ca.
```

<p rend="hangnum">§3023.</p>

```
Ekādasahi sīmāhi, sīmato kammadosatā;
```

```
Vuttā uposathe tāva, khandhake sabbaso mayā.
```

<p rend="hangnum">§3024.</p>

```
Catuvaggena kātabbe, kammappattā anāgatā;
```

```
Chando ca na panānīto, paṭikkosanti sammukhā.
```

<p rend="hangnum">§3025.</p>

```
Evaṃ tivaṅgiko doso, parisāya vasā siyā;
```

```
Āgatā kammapattā ca, chando ca na panāgato.
```

<p rend="hangnum">§3026.</p>

```
Sammukhā paṭisedhenti, dutiye catuvaggike;
```

```
Āgatā kammapattā ca, chandopi ca samāhaṭo.
```

<p rend="hangnum">§3027.</p>

```
Paṭikkosova etthatthi, tatiye catuvaggike;
```

```
Evaṃ pañcādivaggesu, saṅghesu tividhesupi.
```

<p rend="hangnum">§3028.</p>

```
Catutthikā <pb ed="M" n="0.0289" /> siyuṃ dosā, dasa dve parisāvasā;
```

```
Evaṃ dvādasadhā ettha, kammāni hi vipajjare.
```

Kammavipattikathā.

#### Sedamocanakathā

Ka.

```
Soḷasaparivārassa<pb ed="V" n="0.0255" />, parivārassa sādarā;
```

```
Suṇātha nipuṇe pañhe, gūḷhatthe bhaṇato mama.
```

Kha.

```
Divāpajjati no rattiṃ, rattiṃyeva ca no divā;
```

```
Kathañca paṭiggaṇhanto, na gaṇhanto kathaṃ pana.
```

Ga.

```
Chindantassa siyāpatti, tathevāchindatopi ca;
```

```
Chādentassa tathāpatti-na chādentassa bhikkhuno.
```

Gha.

```
Kā cāpatti samāpatti-lābhinoyeva bhikkhuno;
```

```
Asamāpattilābhissa, kā ca nāmassa sā bhave.
```

Ṅa.

```
Garukaṃ bhaṇato saccaṃ, alikaṃ bhaṇato siyuṃ;
```

```
Lahuṃ saccaṃ bhaṇantassa, musā ca bhaṇato garuṃ.
```

Ca.

```
Pavisanto ca ārāmaṃ, āpajjati na nikkhamaṃ;
```

```
Nikkhamantova āpatti, na ceva pavisaṃ pana;
```

Cha.

```
Samādiyanto asamādiyanto;
```

```
Anādiyantopi ca ādiyanto;
```

```
Dento adentopi siyā sadoso;
```

```
Tathā karontopi ca no karonto.
```

Ja.

```
Āpajjati ca dhārento, adhārento tatheva ca;
```

```
Dvinnaṃ mātā pitā sāva, kathaṃ hoti? Bhaṇāhi me.
```

Jha.

```
Ubhatobyañjanā <pb ed="M" n="0.0290" /> itthī, gabbhaṃ gaṇhāti attanā;
```

```
Gaṇhāpeti paraṃ gabbhaṃ, tasmā mātāpitā ca sā.
```

Ña.

```
Gāme vā yadi vāraññe, yaṃ paresaṃ mamāyitaṃ;
```

```
Na harantova taṃ theyyā, kathaṃ pārājiko bhave;
```

Ṭa.

<p rend="hangnum"></p>

```
Theyyasaṃvāsako eso, liṅgasaṃvāsathenako;
```

```
Parabhaṇḍaṃ agaṇhanto, tena hoti parājito.
```

Ṭha.

```
Nāriṃ rūpavatiṃ bhikkhu, rattacitto asaññato;
```

```
Methunaṃ tāya katvāpi, na so pārājiko kathaṃ;
```

Ḍa.

```
Accharāsadisaṃ <pb ed="V" n="0.0256" /> nāriṃ, supinantena passati;
```

```
Tāya methunasaṃyoge, katepi na bhavissati.
```

Ḍha.

```
Bahiddhā gehato bhikkhu, itthī gabbhantaraṃ gatā;
```

```
Chiddaṃ gehassa nevatthi, kathaṃ methunato cuto;
```

Ṇa.

```
Antodussakuṭiṭṭhena, mātugāmena methunaṃ;
```

```
Santhatādivaseneva, katvā hoti parājito.
```

Ta.

```
Sutte ca vinayeyeva, khandhake sānulomike;
```

```
Sabbattha nipuṇā dhīrā, ime pañhe bhaṇanti te.
```

Tha.

```
Khandhake parivāre ca, vinaye sānulomike;
```

```
Ādaro karaṇīyova, paṭubhāvaṃ panicchitā.
```

Sedamocanakathā.

#### Pakiṇṇakavinicchayakathā

<p rend="hangnum">§3029.</p>

```
Chattaṃ paṇṇamayaṃ kiñci, bahi anto ca sabbaso;
```

```
Pañcavaṇṇena suttena, sibbituṃ na ca vaṭṭati.
```

<p rend="hangnum">§3030.</p>

```
Chindituṃ <pb ed="M" n="0.0291" /> aḍḍhacandaṃ vā, paṇṇe makaradantakaṃ;
```

```
Ghaṭakaṃ vāḷarūpaṃ vā, lekhā daṇḍe na vaṭṭati.
```

<p rend="hangnum">§3031.</p>

```
Sibbituṃ ekavaṇṇena, chattaṃ suttena vaṭṭati;
```

```
Thiratthaṃ, pañcavaṇṇānaṃ, pañjaraṃ vā vinandhituṃ.
```

<p rend="hangnum">§3032.</p>

```
Ghaṭakaṃ vāḷarūpaṃ vā, lekhā vā pana kevalā;
```

```
Bhinditvā vāpi ghaṃsitvā, dhāretuṃ pana vaṭṭati.
```

<p rend="hangnum">§3033.</p>

```
Ahichattakasaṇṭhānaṃ, daṇḍabundamhi vaṭṭati;
```

```
Ukkiritvā katā lekhā, bandhanatthāya vaṭṭati.
```

<p rend="hangnum">§3034.</p>

```
Nānāvaṇṇehi suttehi, maṇḍanatthāya cīvaraṃ;
```

```
Samaṃ satapadādīnaṃ, sibbituṃ na ca vaṭṭati.
```

<p rend="hangnum">§3035.</p>

```
Pattassa <pb ed="V" n="0.0257" /> pariyante vā, tathā pattamukhepi vā;
```

```
Veṇiṃ saṅkhalikaṃ vāpi, karoto hoti dukkaṭaṃ.
```

<p rend="hangnum">§3036.</p>

```
Paṭṭampi gaṇṭhipāsānaṃ, aṭṭhakoṇādikaṃvidhiṃ;
```

```
Tatthagghiyagadārūpaṃ, muggarādiṃ karonti ca.
```

<p rend="hangnum">§3037.</p>

```
Tattha kakkaṭakakkhīni, uṭṭhāpenti na vaṭṭati;
```

```
Suttā ca piḷakā tattha, duviññeyyāva dīpitā.
```

<p rend="hangnum">§3038.</p>

```
Catukoṇāva vaṭṭanti, gaṇṭhipāsakapaṭṭakā;
```

```
Kaṇṇakoṇesu suttāni, ratte chindeyya cīvare.
```

<p rend="hangnum">§3039.</p>

```
Sūcikammavikāraṃ vā, aññaṃ vā pana kiñcipi;
```

```
Cīvare bhikkhunā kātuṃ, kārāpetuṃ na vaṭṭati.
```

<p rend="hangnum">§3040.</p>

```
Yo ca pakkhipati bhikkhu cīvaraṃ;
```

```
Kañjipiṭṭhakhaliallikādisu;
```

```
Vaṇṇamaṭṭhamabhipatthayaṃ paraṃ;
```

```
Tassa natthi pana mutti dukkaṭā.
```

<p rend="hangnum">§3041.</p>

```
Sūcihatthamalādīnaṃ<pb ed="M" n="0.0292" />, karaṇe cīvarassa ca;
```

```
Tathā kiliṭṭhakāle ca, dhovanatthaṃ tu vaṭṭati.
```

<p rend="hangnum">§3042.</p>

```
Rajane pana gandhaṃ vā, telaṃ vā lākhameva vā;
```

```
Kiñci pakkhipituṃ tattha, bhikkhuno na ca vaṭṭati.
```

<p rend="hangnum">§3043.</p>

```
Saṅkhena maṇinā vāpi, aññenapi ca kenaci;
```

```
Cīvaraṃ na ca ghaṭṭeyya, ghaṃsitabbaṃ na doṇiyā.
```

<p rend="hangnum">§3044.</p>

```
Cīvaraṃ doṇiyaṃ katvā, nāpi ghaṭṭeyya muṭṭhinā;
```

```
Rattaṃ paharituṃ kiñci, hattheheva ca vaṭṭati.
```

<p rend="hangnum">§3045.</p>

```
Gaṇṭhike pana lekhā vā, piḷakā vā na vaṭṭati;
```

```
Kappabinduvikāro vā, pāḷikaṇṇikabhedato.
```

<p rend="hangnum">§3046.</p>

```
Thālakassa ca pattassa, bahi antopi vā pana;
```

```
Āraggena katā lekhā, na ca vaṭṭati kācipi.
```

<p rend="hangnum">§3047.</p>

```
Āropetvā bhamaṃ pattaṃ, majjitvā ce pacanti ca;
```

```
‘‘Maṇivaṇṇaṃ karissāma’’, iti kātuṃ na vaṭṭati.
```

<p rend="hangnum">§3048.</p>

```
Pattamaṇḍalake <pb ed="V" n="0.0258" /> kiñci, bhittikammaṃ na vaṭṭati;
```

```
Na doso koci tatthassa, kātuṃ makaradantakaṃ.
```

<p rend="hangnum">§3049.</p>

```
Na dhammakaraṇacchatte, lekhā kācipi vaṭṭati;
```

```
Kucchiyaṃ vā ṭhapetvā taṃ, lekhaṃ tu mukhavaṭṭiyaṃ.
```

<p rend="hangnum">§3050.</p>

```
Suttaṃ vā diguṇaṃ katvā, koṭṭenti ca tahiṃ tahiṃ;
```

```
Kāyabandhanasobhatthaṃ, taṃ na vaṭṭati bhikkhuno.
```

<p rend="hangnum">§3051.</p>

```
Dasāmukhe daḷhatthāya, dvīsu antesu vaṭṭati;
```

```
Mālākammalatākamma-cittikampi na vaṭṭati.
```

<p rend="hangnum">§3052.</p>

```
Akkhīni tattha dassetvā, koṭṭite pana kā kathā;
```

```
Kakkaṭakkhīni vā tattha, uṭṭhāpetuṃ na vaṭṭati.
```

<p rend="hangnum">§3053.</p>

```
Ghaṭaṃ <pb ed="M" n="0.0293" /> deḍḍubhasīsaṃ vā, makarassa mukhampi vā;
```

```
Vikārarūpaṃ yaṃ kiñci, na vaṭṭati dasāmukhe.
```

<p rend="hangnum">§3054.</p>

```
Ujukaṃ macchakaṇṭaṃ vā, maṭṭhaṃ vā pana paṭṭikaṃ;
```

```
Khajjūripattakākāraṃ, katvā vaṭṭati koṭṭitaṃ.
```

<p rend="hangnum">§3055.</p>

```
Paṭṭikā sūkarantanti, duvidhaṃ kāyabandhanaṃ;
```

```
Rajjukā dussapaṭṭādi, sabbaṃ tassānulomikaṃ.
```

<p rend="hangnum">§3056.</p>

```
Murajaṃ maddavīṇañca, deḍḍubhañca kalābukaṃ;
```

```
Rajjuyo na ca vaṭṭanti, purimā dvedasā siyuṃ.
```

<p rend="hangnum">§3057.</p>

```
Dasā pāmaṅgasaṇṭhānā, niddiṭṭhā kāyabandhane;
```

```
Ekā dviticatasso vā, vaṭṭanti na tato paraṃ.
```

<p rend="hangnum">§3058.</p>

```
Ekarajjumayaṃ vuttaṃ, muninā kāyabandhanaṃ;
```

```
Tañca pāmaṅgasaṇṭhānaṃ, ekampi ca na vaṭṭati.
```

<p rend="hangnum">§3059.</p>

```
Rajjuke ekato katvā, bahū ekāya rajjuyā;
```

```
Nirantarañhi veṭhetvā, kataṃ vaṭṭati bandhituṃ.
```

<p rend="hangnum">§3060.</p>

```
Dantakaṭṭhavisāṇaṭṭhi-lohaveḷunaḷabbhavā;
```

```
Jatusaṅkhamayāsutta-phalajā vidhakā matā.
```

<p rend="hangnum">§3061.</p>

```
Kāyabandhanavidhepi, vikāro na ca vaṭṭati;
```

```
Tattha tattha pariccheda-lekhāmattaṃ tu vaṭṭati.
```

<p rend="hangnum">§3062.</p>

```
Mālākammalatākamma-nānārūpavicittitā<pb ed="V" n="0.0259" />;
```

```
Na ca vaṭṭati bhikkhūnaṃ, añjanī janarañjanī.
```

<p rend="hangnum">§3063.</p>

```
Tādisaṃ pana ghaṃsitvā, veṭhetvā suttakena vā;
```

```
Vaḷañjantassa bhikkhussa, na doso koci vijjati.
```

<p rend="hangnum">§3064.</p>

```
Vaṭṭā vā caturassā vā, aṭṭhaṃsā vāpi añjanī;
```

```
Vaṭṭatevāti niddiṭṭhā, vaṇṇamaṭṭhā na vaṭṭati.
```

<p rend="hangnum">§3065.</p>

```
Tathāñjanisalākāpi<pb ed="M" n="0.0294" />, añjanithavikāya ca;
```

```
Nānāvaṇṇehi suttehi, cittakammaṃ na vaṭṭati.
```

<p rend="hangnum">§3066.</p>

```
Ekavaṇṇena suttena, sipāṭiṃ yena kenaci;
```

```
Yaṃ kiñci pana sibbetvā, vaḷañjantassa vaṭṭati.
```

<p rend="hangnum">§3067.</p>

```
Maṇikaṃ piḷakaṃ vāpi, pipphale ārakaṇṭake;
```

```
Ṭhapetuṃ pana yaṃ kiñci, na ca vaṭṭati bhikkhuno.
```

<p rend="hangnum">§3068.</p>

```
Daṇḍakepi pariccheda-lekhāmattaṃ tu vaṭṭati;
```

```
Valitvā ca nakhacchedaṃ, karontīti hi vaṭṭati.
```

<p rend="hangnum">§3069.</p>

```
Uttarāraṇiyaṃ vāpi, dhanuke pelladaṇḍake;
```

```
Mālākammādi yaṃ kiñci, vaṇṇamaṭṭhaṃ na vaṭṭati.
```

<p rend="hangnum">§3070.</p>

```
Saṇḍāse dantakaṭṭhānaṃ, tathā chedanavāsiyā;
```

```
Dvīsu passesu lohena, bandhituṃ pana vaṭṭati.
```

<p rend="hangnum">§3071.</p>

```
Tathā kattaradaṇḍepi, cittakammaṃ na vaṭṭati;
```

```
Vaṭṭalekhāva vaṭṭanti, ekā vā dvepi heṭṭhato.
```

<p rend="hangnum">§3072.</p>

```
Visāṇe nāḷiyaṃ vāpi, tathevāmaṇḍasārake;
```

```
Telabhājanake sabbaṃ, vaṇṇamaṭṭhaṃ tu vaṭṭati.
```

<p rend="hangnum">§3073.</p>

```
Pānīyassa uḷuṅkepi, doṇiyaṃ rajanassapi;
```

```
Ghaṭe phalakapīṭhepi, valayādhārakādike.
```

<p rend="hangnum">§3074.</p>

```
Tathā pattapidhāne ca, tālavaṇṭe ca bījane;
```

```
Pādapuñchaniyaṃ vāpi, sammuñjaniyameva ca.
```

<p rend="hangnum">§3075.</p>

```
Mañce bhūmatthare pīṭhe, bhisibimbohanesu ca;
```

```
Mālākammādikaṃ cittaṃ, sabbameva ca vaṭṭati.
```

<p rend="hangnum">§3076.</p>

```
Nānāmaṇimayatthambha-kavāṭadvārabhittikaṃ<pb ed="V" n="0.0260" />;
```

```
Senāsanamanuññātaṃ, kā kathā vaṇṇamaṭṭhake.
```

<p rend="hangnum">§3077.</p>

```
Sovaṇṇiyaṃ <pb ed="M" n="0.0295" /> dvārakavāṭabaddhaṃ;
```

```
Suvaṇṇanānāmaṇibhittibhūmiṃ;
```

```
Na kiñci ekampi nisedhanīyaṃ;
```

```
Senāsanaṃ vaṭṭati sabbameva.
```

<p rend="hangnum">§3078.</p>

```
Buddhaṃ dhammañca saṅghañca, na uddissa davaṃ kare;
```

```
Mūgabbatādikaṃ neva, gaṇheyya titthiyabbataṃ.
```

<p rend="hangnum">§3079.</p>

```
Kāyaṃ vā aṅgajātaṃ vā, ūruṃ vā na tu dassaye;
```

```
Bhikkhunīnaṃ tu tā vāpi, na siñce udakādinā.
```

<p rend="hangnum">§3080.</p>

```
Vassamaññattha vuṭṭho ce, bhāgamaññattha gaṇhati;
```

```
Dukkaṭaṃ puna dātabbaṃ, gīvā naṭṭhepi jajjare.
```

<p rend="hangnum">§3081.</p>

```
Codito so sace tehi, bhikkhūhi na dadeyyataṃ;
```

```
Dhuranikkhepane tesaṃ, bhaṇḍaggheneva kāraye.
```

<p rend="hangnum">§3082.</p>

```
Akappiyasamādānaṃ, karoto hoti dukkaṭaṃ;
```

```
Davā silaṃ pavijjhanto, dukkaṭā na ca muccati.
```

<p rend="hangnum">§3083.</p>

```
Gihīgopakadānasmiṃ, na doso koci gaṇhato;
```

```
Paricchedanayo vutto, saṅghacetiyasantake.
```

<p rend="hangnum">§3084.</p>

```
Yānaṃ purisasaṃyuttaṃ, hatthavaṭṭakameva vā;
```

```
Pāṭaṅkiñca gilānassa, vaṭṭatevābhirūhituṃ.
```

<p rend="hangnum">§3085.</p>

```
Na ca bhikkhuniyā saddhiṃ, sampayojeyya kiñcipi;
```

```
Dukkaṭaṃ bhikkhuniṃ rāgā, obhāsentassa bhikkhuno.
```

<p rend="hangnum">§3086.</p>

```
Bhikkhunīnaṃ have bhikkhu, pātimokkhaṃ na uddise;
```

```
Āpattiṃ vā sace tāsaṃ, paṭiggaṇheyya dukkaṭaṃ.
```

<p rend="hangnum">§3087.</p>

```
Attano paribhogatthaṃ, dinnamaññassa kassaci;
```

```
Paribhogamakatvāva, dadato pana dukkaṭaṃ.
```

<p rend="hangnum">§3088.</p>

```
Asappāyaṃ <pb ed="M" n="0.0296" /> sace sabbaṃ, apanetumpi vaṭṭati;
```

```
Aggaṃ gahetvā dātuṃ vā, pattādīsupyayaṃ nayo.
```

<p rend="hangnum">§3089.</p>

```
Pañcavaggūpasampadā<pb ed="V" n="0.0261" />, guṇaṅguṇaupāhanā;
```

```
Cammatthāro dhuvanhānaṃ, majjhadese na vaṭṭati.
```

<p rend="hangnum">§3090.</p>

```
Sambādhassa ca sāmantā, satthakammaṃ duvaṅgulā;
```

```
Vāritaṃ, vatthikammampi, sambādheyeva satthunā.
```

<p rend="hangnum">§3091.</p>

```
Paṇṇāni ajjukādīnaṃ, loṇaṃ vā uṇhayāguyā;
```

```
Pakkhipitvāna pākatthaṃ, cāletuṃ na ca vaṭṭati.
```

<p rend="hangnum">§3092.</p>

```
Sace parisamaññassa, upaḷāleti dukkaṭaṃ;
```

```
Tattha cādīnavaṃ tassa, vattuṃ pana ca vaṭṭati.
```

<p rend="hangnum">§3093.</p>

```
‘‘Makkhanaṃ gūthamuttehi, gatena nhāyituṃ viya;
```

```
Kataṃ nissāya dussīlaṃ, tayā viharatā’’ti ca.
```

<p rend="hangnum">§3094.</p>

```
Bhattagge yāgupāne ca, antogāme ca vīthiyaṃ;
```

```
Andhakāre anāvajjo, ekāvatto ca byāvaṭo.
```

<p rend="hangnum">§3095.</p>

```
Sutto khādañca bhuñjanto, vaccaṃ muttampi vā karaṃ;
```

```
Vandanā terasannaṃ tu, ayuttatthena vāritā.
```

<p rend="hangnum">§3096.</p>

```
Naggo anupasampanno, nānāsaṃvāsakopi ca;
```

```
Yo pacchā upasampanno, ukkhitto mātugāmako.
```

<p rend="hangnum">§3097.</p>

```
Ekādasa abhabbā ca, garukaṭṭhā ca pañcime;
```

```
Vandato dukkaṭaṃ vuttaṃ, bāvīsati ca puggale.
```

<p rend="hangnum">§3098.</p>

```
Yo pure upasampanno, nānāsaṃvāsavuḍḍhako;
```

```
Dhammavādī ca sambuddho, vandanīyā tayo ime.
```

<p rend="hangnum">§3099.</p>

```
Tajjanādikate ettha, caturo pana puggale;
```

```
Vandatopi anāpatti, tehi kammañca kubbato.
```

<p rend="hangnum">§3100.</p>

```
Adhiṭṭhānaṃ <pb ed="M" n="0.0297" /> panekassa, dvinnaṃ vā tiṇṇameva vā;
```

```
Diṭṭhāvikammamuddiṭṭhaṃ, tato uddhaṃ nivāraṇaṃ.
```

<p rend="hangnum">§3101.</p>

```
Sandiṭṭho hoti sambhatto, jīvatālapitopi ca;
```

```
Gahitattamano hoti, vissāso pañcadhā siyā.
```

<p rend="hangnum">§3102.</p>

```
Sīladiṭṭhivipatti ca, ācārājīvasambhavā;
```

```
Vipattiyo catassova, vuttā ādiccabandhunā.
```

<p rend="hangnum">§3103.</p>

```
Tattha <pb ed="V" n="0.0262" /> appaṭikammā ca, yā ca vuṭṭhānagāminī;
```

```
Āpattiyo duve **sīla-vipattī**ti pakāsitā.
```

<p rend="hangnum">§3104.</p>

```
Antaggāhikadiṭṭhi ca, yā diṭṭhi dasavatthukā;
```

```
Ayaṃ **diṭṭhivipattī**ti, duvidhā diṭṭhi dīpitā.
```

<p rend="hangnum">§3105.</p>

```
Desanāgāminikā yā ca, pañca thullaccayādikā;
```

```
Vuttā**cāravipattī**ti, ācārakusalena sā.
```

<p rend="hangnum">§3106.</p>

```
Kuhanādippavatto hi, **micchājīvo**ti dīpito;
```

```
Ājīvapaccayāpatti, chabbidhāti pakāsitā.
```

<p rend="hangnum">§3107.</p>

```
Kammunā laddhisīmāhi, nānāsaṃvāsakā tayo;
```

```
Ukkhitto tividho kamma-nānāsaṃvāsako mato.
```

<p rend="hangnum">§3108.</p>

```
Adhammavādipakkhasmiṃ, nisinnova vicintiyaṃ;
```

```
‘‘Dhammavādī panete’’ti, uppanne pana mānase.
```

<p rend="hangnum">§3109.</p>

```
Nānāsaṃvāsako nāma, laddhiyāyaṃ pakāsito;
```

```
Tatraṭṭho pana so dvinnaṃ, kammaṃ kopeti saṅghikaṃ.
```

<p rend="hangnum">§3110.</p>

```
Bahisīmāgato sīmā-nānāsaṃvāsako mato;
```

```
Nānāsaṃvāsakā evaṃ, tayo vuttā mahesinā.
```

<p rend="hangnum">§3111.</p>

```
Cuto anupasampanno, nānāsaṃvāsakā tayo;
```

```
Bhikkhūnekādasābhabbā, asaṃvāsā ime siyuṃ.
```

<p rend="hangnum">§3112.</p>

```
Asaṃvāsassa <pb ed="M" n="0.0298" /> sabbassa, tathā kammārahassa ca;
```

```
Saṅghe ummattakādīnaṃ, paṭikkhepo na rūhati.
```

<p rend="hangnum">§3113.</p>

```
Sasaṃvāsekasīmaṭṭha-pakatattassa bhikkhuno;
```

```
Vacanena paṭikkhepo, rūhatānantarassapi.
```

<p rend="hangnum">§3114.</p>

```
Bhikkhu āpajjatāpattiṃ, ākārehi panacchahi;
```

```
Vuttā samaṇakappā ca, pañca, pañca visuddhiyo.
```

<p rend="hangnum">§3115.</p>

```
Nidānaṃ puggalaṃ vatthuṃ, vidhiṃ paññattiyā pana;
```

```
Vipattāpattanāpatti, samuṭṭhānanayampi ca.
```

<p rend="hangnum">§3116.</p>

```
Vajjakammakriyāsaññā, cittāṇattividhiṃ pana;
```

```
Tathevaṅgavidhānañca, vedanā kusalattikaṃ.
```

<p rend="hangnum">§3117.</p>

```
Sattarasavidhaṃ <pb ed="V" n="0.0263" /> etaṃ, dassetvā lakkhaṇaṃ budho;
```

```
Sikkhāpadesu yojeyya, tattha tattha yathārahaṃ.
```

<p rend="hangnum">§3118.</p>

```
**Nidānaṃ** tattha vesālī, tathā rājagahaṃ puraṃ;
```

```
Sāvatthāḷavi kosambī, sakkabhaggā pakāsitā.
```

<p rend="hangnum">§3119.</p>

```
Dasa vesāliyā vuttā, ekavīsaṃ giribbaje;
```

```
Satāni hi cha ūnāni, tīṇi sāvatthiyā siyuṃ.
```

<p rend="hangnum">§3120.</p>

```
Cha panāḷaviyaṃ vuttā, aṭṭha kosambiyaṃ katā;
```

```
Aṭṭha sakkesu paññattā, tayo bhagge pakāsitā.
```

<p rend="hangnum">§3121.</p>

```
Tevīsatividhā vuttā, sudinnadhaniyādayo;
```

```
Bhikkhūnaṃ pātimokkhasmiṃ, ādikammikapuggalā.
```

<p rend="hangnum">§3122.</p>

```
Bhikkhunīnaṃ tathā pāti-mokkhasmiṃ ādikammikā;
```

```
Thullanandādayo satta, sabbe tiṃsa bhavanti te.
```

<p rend="hangnum">§3123.</p>

```
Taruṃ <pb ed="M" n="0.0299" /> timūlaṃ navapattamenaṃ;
```

```
Dvayaṅkuraṃ sattaphalaṃ chapupphaṃ;
```

```
Jānāti yo dvippabhavaṃ dvisākhaṃ;
```

```
Jānāti paññattimasesato so.
```

<p rend="hangnum">§3124.</p>

```
Iti paramamimaṃ vinicchayaṃ;
```

```
Madhurapadatthamanākulaṃ tu yo;
```

```
Paṭhati suṇati pucchate ca so;
```

```
Bhavatupālisamo vinicchaye.
```

Iti vinayavinicchaye pakiṇṇakavinicchayakathā samattā.

#### Kammaṭṭhānabhāvanāvidhānakathā

<p rend="hangnum">§3125.</p>

```
Pāmokkhe pātimokkhasmiṃ, mukhe mokkhappavesane;
```

```
Sabbadukkhakkhaye vutte, vuttamevitarattayaṃ.
```

<p rend="hangnum">§3126.</p>

```
Idaṃ <pb ed="V" n="0.0264" /> catubbidhaṃ sīlaṃ, ñatvā tattha patiṭṭhito;
```

```
Samādhiṃ puna bhāvetvā, paññāya parimuccati.
```

<p rend="hangnum">§3127.</p>

```
Dasānussatiyo vuttā, kasiṇā ca dasāsubhā;
```

```
Catasso appamaññāyo, tathāruppā paradvayaṃ.
```

<p rend="hangnum">§3128.</p>

```
Iccevaṃ pana sabbampi, cattālīsavidhaṃ siyā;
```

```
Kammaṭṭhānaṃ samuddiṭṭhaṃ, mammaṭṭhānaṃ manobhuno.
```

<p rend="hangnum">§3129.</p>

```
Upacārappanāto ca, jhānabhedā atikkamā;
```

```
Vaḍḍhanāvaḍḍhanā cāpi, tathārammaṇabhūmito.
```

<p rend="hangnum">§3130.</p>

```
Gahaṇā paccayā bhiyyo, tathā cariyānukūlato;
```

```
Viseso ayametesu, viññātabbo vibhāvinā.
```

<p rend="hangnum">§3131.</p>

```
Aṭṭhānussatiyo <pb ed="M" n="0.0300" /> saññā-vavatthānañca tatthime;
```

```
Upacāravahā, sesā, tiṃsa jhānavahā matā.
```

<p rend="hangnum">§3132.</p>

```
Paṭhamajjhānikā tattha, asubhā kāyagatāsati;
```

```
Ānāpānañca kasiṇā, catukkajjhānikā ime.
```

<p rend="hangnum">§3133.</p>

```
Tikajjhānāni tissova, appamaññātha pacchimā;
```

```
Cattāropi ca āruppā, catutthajjhānikā matā.
```

<p rend="hangnum">§3134.</p>

```
Atikkamo dvidhā vutto, aṅgārammaṇatopi ca;
```

```
Catukkatikajhānesu, aṅgātikkamatā matā.
```

<p rend="hangnum">§3135.</p>

```
Catutthā appamaññāpi, aṅgātikkamato siyā;
```

```
Ārammaṇamatikkamma, āruppā pana jāyare.
```

<p rend="hangnum">§3136.</p>

```
Kasiṇāni dasevettha, vaḍḍhetabbāni yoginā;
```

```
Sesaṃ pana ca sabbampi, na vaḍḍhetabbameva taṃ.
```

<p rend="hangnum">§3137.</p>

```
Nimittārammaṇā tattha, kasiṇā ca dasāsubhā;
```

```
Kāye satānāpānañca, bāvīsati bhavantime.
```

<p rend="hangnum">§3138.</p>

```
Sesānussatiyo aṭṭha, saññā dhātuvavatthanaṃ;
```

```
Viññāṇaṃ nevasaññā ca, dasa dve bhāvagocarā.
```

<p rend="hangnum">§3139.</p>

```
Catasso appamaññāyo, dve ca āruppamānasā;
```

```
Ime dhammā viniddiṭṭhā, cha navattabbagocarā.
```

<p rend="hangnum">§3140.</p>

```
Dasāsubhā <pb ed="V" n="0.0265" /> paṭikkūla-saññā kāyagatāsati;
```

```
Devesu na pavattanti, dvādasevāti bhūmito.
```

<p rend="hangnum">§3141.</p>

```
Tāni dvādasa bhiyyo ca, ānāpānasatīpi ca;
```

```
Sabbaso terasa vāpi, brahmaloke na jāyare.
```

<p rend="hangnum">§3142.</p>

```
Ṭhapetvā caturāruppe, arūpāvacare kira;
```

```
Aññe pana na jāyanti, sabbe jāyanti mānuse.
```

<p rend="hangnum">§3143.</p>

```
Catutthaṃ kasiṇaṃ hitvā, kasiṇā ca dasāsubhā;
```

```
Diṭṭheneva gahetabbā, pubbabhāge bhavanti te.
```

<p rend="hangnum">§3144.</p>

```
Ānāpānañca <pb ed="M" n="0.0301" /> phuṭṭhena, diṭṭhena tacapañcakaṃ;
```

```
Māluto diṭṭhaphuṭṭhena, sutena cettha sesakaṃ.
```

<p rend="hangnum">§3145.</p>

```
Ākāsakasiṇañcettha, ṭhapetvā kasiṇā nava;
```

```
Paṭhamāruppacittassa, paccayā pana jāyare.
```

<p rend="hangnum">§3146.</p>

```
Bhavanti hi abhiññāṇaṃ, kasiṇāni dasāpi ca;
```

```
Tissopi appamaññāyo, catutthassa tu paccayā.
```

<p rend="hangnum">§3147.</p>

```
Heṭṭhimaheṭṭhimāruppaṃ, parassa ca parassa ca;
```

```
Nevasaññā nirodhassa, paccayoti pakāsitā.
```

<p rend="hangnum">§3148.</p>

```
Sabbe sukhavihārassa, bhavanissaraṇassa ca;
```

```
Tathā bhavasukhānañca, paccayāti ca dīpitā.
```

<p rend="hangnum">§3149.</p>

```
Asubhā dasa viññeyyā, tathā kāyagatāsati;
```

```
Anukūlā ime rāga-caritassa visesato.
```

<p rend="hangnum">§3150.</p>

```
Catasso appamaññāyo, savaṇṇakasiṇā tathā;
```

```
Anukūlā ime dosa-caritassa pakāsitā.
```

<p rend="hangnum">§3151.</p>

```
Vitakkacaritassāpi, mohappakatinopi ca;
```

```
Ānāpānasatekāva, sappāyāti vibhāvitā.
```

<p rend="hangnum">§3152.</p>

```
Saññā ceva vavatthānaṃ, maraṇūpasame sati;
```

```
Paññāpakatino ete, anukūlāti dīpitā.
```

<p rend="hangnum">§3153.</p>

```
Ādianussaticchakkaṃ, saddhācaritavaṇṇitaṃ;
```

```
Āruppā kasiṇā sesā, dasa sabbānurūpakā.
```

<p rend="hangnum">§3154.</p>

```
Evaṃ <pb ed="V" n="0.0266" /> pabhedato ñatvā, kammaṭṭhānāni paṇḍito;
```

```
Cariyāyānukūlaṃ tu, tesu yaṃ attano pana.
```

<p rend="hangnum">§3155.</p>

```
Taṃ gahetvāna medhāvī, daḷhaṃ kalyāṇamittako;
```

```
Ucchedaṃ palibodhānaṃ, katvā paṭhamameva ca.
```

<p rend="hangnum">§3156.</p>

```
Anurūpe vasantena, vihāre dosavajjite;
```

```
Bhāvetvā paṭhamādīni, jhānāni pana sabbaso.
```

<p rend="hangnum">§3157.</p>

```
Tato <pb ed="M" n="0.0302" /> vuṭṭhāya sappañño, jhānamhā paṭhamādito;
```

```
Nāmarūpavavatthānaṃ, katvā kaṅkhaṃ vitīriya.
```

<p rend="hangnum">§3158.</p>

```
Upaklese amaggoti, dasobhāsādayo pana;
```

```
Maggo vipassanāñāṇaṃ, iti jānāti paṇḍito.
```

<p rend="hangnum">§3159.</p>

```
Tiṇṇaṃ tesaṃ vavatthāne, kate ettāvatā pana;
```

```
Tiṇṇaṃ pana ca saccānaṃ, vavatthānaṃ kataṃ siyā.
```

<p rend="hangnum">§3160.</p>

```
Udayabbayabhaṅgā ca, bhayādīnavanibbidā;
```

```
Muñcitukamyatāñāṇaṃ, paṭisaṅkhānupassanā.
```

<p rend="hangnum">§3161.</p>

```
Saṅkhārupekkhāñāṇañca, navamaṃ saccānulomikaṃ;
```

```
Ayaṃ ‘‘paṭipadāñāṇa-dassana’’nti pakāsitā.
```

<p rend="hangnum">§3162.</p>

```
Tato gotrabhucittassa, samanantarameva ca;
```

```
Santimārammaṇaṃ katvā, jāyate ñāṇadassanaṃ.
```

<p rend="hangnum">§3163.</p>

```
‘‘Ñāṇadassanasuddhī’’ti, idaṃ ñāṇaṃ pakāsitaṃ;
```

```
Paccavekkhaṇapariyantaṃ, phalaṃ tassānujāyate.
```

<p rend="hangnum">§3164.</p>

```
Teneva ca upāyena, bhāvento so punappunaṃ;
```

```
Pāpuṇāti yathā bhikkhu, sesamaggaphalāni ca.
```

<p rend="hangnum">§3165.</p>

```
Iccevamaccantamavecca dhammaṃ;
```

```
Viddhaṃsayitvākusalaṃ asesaṃ;
```

```
Visosayitvāna tayo bhave so;
```

```
Upeti santiṃ nirupādisesaṃ.
```

<p rend="hangnum">§3166.</p>

```
Viññāsakkamato vāpi, pubbāparavasena vā;
```

```
Yadi akkharabandhe vā, ayuttaṃ viya dissati.
```

<p rend="hangnum">§3167.</p>

```
Taṃ <pb ed="V" n="0.0267" /> tathā na gahetabbaṃ, gahetabbamadosato;
```

```
Mayā upaparikkhitvā, katattā pana sabbaso.
```

<p rend="hangnum">§3168.</p>

```
Seṭṭhassa <pb ed="M" n="0.0303" /> coḷaraṭṭhassa, nābhibhūte nirākule;
```

```
Sabbassa pana lokassa, gāme sampiṇḍite viya.
```

<p rend="hangnum">§3169.</p>

```
Kadalīsālatālucchu-nāḷikeravanākule;
```

```
Kamaluppalasañchanna-salilāsayasobhite.
```

<p rend="hangnum">§3170.</p>

```
Kāverijalasampāta-paribhūtamahītale;
```

```
Iddhe sabbaṅgasampanne, maṅgale bhūtamaṅgale.
```

<p rend="hangnum">§3171.</p>

```
Pavarākārapākāra-parikhāparivārite;
```

```
Vihāre veṇhudāsassa, dassanīye manorame.
```

<p rend="hangnum">§3172.</p>

```
Tīrantaruhavātira-tarurājavirājite;
```

```
Nānādijagaṇārāme, nānārāmamanorame.
```

<p rend="hangnum">§3173.</p>

```
Cārupaṅkajasaṃkiṇṇa-taḷākasamalaṅkate;
```

```
Surasodakasampuṇṇa-varakūpopasobhite.
```

<p rend="hangnum">§3174.</p>

```
Vicitravipulaccugga-varamaṇḍapamaṇḍite;
```

```
Āvāsehi canekehi, accantamupasobhite.
```

<p rend="hangnum">§3175.</p>

```
Uppatena ca thūpena, bhetvāva dharaṇītalaṃ;
```

```
Jitvāvāvahasantena, kelāsasikharaṃ kharaṃ.
```

<p rend="hangnum">§3176.</p>

```
Saradambudasaṅkāse, dassanīye samussite;
```

```
Pasādajanane ramme, pāsāde vasatā mayā.
```

<p rend="hangnum">§3177.</p>

```
Vuttassa buddhasīhena, vinayassa vinicchayo;
```

```
Buddhasīhaṃ samuddissa, mama saddhivihārikaṃ.
```

<p rend="hangnum">§3178.</p>

```
Katoyaṃ pana bhikkhūnaṃ, hitatthāya samāsato;
```

```
Vinayassāvabodhatthaṃ, sukhenevācirena ca.
```

<p rend="hangnum">§3179.</p>

```
Accutaccutavikkante, kalambakulanandane;
```

```
Mahiṃ samanusāsante, āraddho ca samāpito.
```

<p rend="hangnum">§3180.</p>

```
Yathā siddhimayaṃ patto, antarāyaṃ vinā tathā;
```

```
Sabbe sijjhantu saṅkappā, sattānaṃ dhammasaṃyutā.
```

<p rend="hangnum">§3181.</p>

```
Yāva <pb ed="M" n="0.0304" /><pb ed="V" n="0.0268" /> tiṭṭhati lokasmiṃ, mandāro cārukandaro;
```

```
Tāva tiṭṭhatu buddhassa, sāsanaṃ kalisāsanaṃ.
```

<p rend="hangnum">§3182.</p>

```
Kāle sammā pavassantu, vassaṃ vassavalāhakā;
```

```
Pālayantu mahīpālā, dhammato sakalaṃ mahiṃ.
```

<p rend="hangnum">§3183.</p>

```
Imaṃ sārabhūtaṃ hitaṃ atthayuttaṃ;
```

```
Karontena pattaṃ mayā yaṃ tu puññaṃ;
```

```
Ayaṃ tena loko munindappayātaṃ;
```

```
Sivaṃ vītasokaṃ puraṃ pāpuṇātu.
```

Iti vinayavinicchaye kammaṭṭhānabhāvanāvidhānakathā

Samattā.

Iti tambapaṇṇiyena paramaveyyākaraṇena tipiṭakanayavidhikusalena paramakavijanahadayapadumavanavikasanakarena kavivaravasabhena paramaratikaravaramadhuravacanuggārena uragapurena **buddhadattena** racitoyaṃ vinayavinicchayo.

Vinayavinicchayo samatto.

Namo tassa bhagavato arahato sammāsambuddhassa

### Uttaravinicchayo

#### Ganthārambhakathā

<p rend="hangnum">§1.</p>

```
Sabbasattuttamaṃ <pb ed="M" n="0.0305" /><pb ed="V" n="0.0269" /> dhīraṃ, vanditvā sirasā jinaṃ;
```

```
Dhammañcādhammaviddhaṃsaṃ, gaṇamaṅgaṇanāsanaṃ.
```

<p rend="hangnum">§2.</p>

```
Yo mayā racito sāro, vinayassa vinicchayo;
```

```
Tassa dāni karissāmi, sabbānuttaramuttaraṃ.
```

<p rend="hangnum">§3.</p>

```
Bhaṇato paṭhato payuñjato;
```

```
Suṇato cintayato panuttaraṃ;
```

```
Paramaṃ abuddha buddhivaḍḍhanaṃ;
```

```
Vadato me niratā nibodhatha.
```

### Mahāvibhaṅgasaṅgahakathā

<p rend="hangnum">§4.</p>

```
Methunaṃ <pb ed="V" n="0.0270" /> paṭisevanto, kati āpattiyo phuse;
```

```
Methunaṃ paṭisevanto, tisso āpattiyo phuse.
```

<p rend="hangnum">§5.</p>

```
Bhave pārājikaṃ khette, yebhuyyakkhāyite pana;
```

```
Thullaccayaṃ mukhe vaṭṭa-kate vuttaṃ tu dukkaṭaṃ.
```

<p rend="hangnum">§6.</p>

```
Adinnaṃ ādiyanto yo;
```

```
Kati āpattiyo phuse;
```

```
Adinnaṃ ādiyanto so;
```

```
Tisso āpattiyo phuse.
```

<p rend="hangnum">§7.</p>

```
Pañcamāsagghane <pb ed="M" n="0.0306" /> vāpi, adhike vā parājayo;
```

```
Māse vā dukkaṭaṃ ūne, majjhe thullaccayaṃ tato.
```

<p rend="hangnum">§8.</p>

```
Manussajātiṃ mārento;
```

```
Kati āpattiyo phuse;
```

```
Manussajātiṃ mārento;
```

```
Tisso āpattiyo phuse.
```

<p rend="hangnum">§9.</p>

```
Manussamuddissopātaṃ, khaṇane dukkaṭaṃ siyā;
```

```
Dukkhe thullaccayaṃ jāte, mate pārājikaṃ siyā.
```

<p rend="hangnum">§10.</p>

```
Asantaṃ uttariṃ dhammaṃ, vadamattūpanāyikaṃ;
```

```
Kati āpajjatāpattī? Tisso āpattiyo phuse.
```

<p rend="hangnum">§11.</p>

```
Asantaṃ uttariṃ dhammaṃ, bhaṇantassa parājayo;
```

```
Thullaccayaṃ pariyāye, ñāte, no ce tu dukkaṭaṃ.
```

Pārājikakathā.

<p rend="hangnum">§12.</p>

```
Bhaṇa sukkaṃ vimocento;
```

```
Kati āpattiyo phuse;
```

```
Suṇa <pb ed="V" n="0.0271" /> sukkaṃ vimocento;
```

```
Tisso āpattiyo phuse.
```

<p rend="hangnum">§13.</p>

```
Garukaṃ yadi ceteti, upakkamati muccati;
```

```
Dvaṅge thullaccayaṃ vuttaṃ, payoge dukkaṭaṃ siyā.
```

<p rend="hangnum">§14.</p>

```
Ito paṭṭhāya muñcitvā, pañhāpucchanamattakaṃ;
```

```
Vissajjanavaseneva, hoti atthavinicchayo.
```

<p rend="hangnum">§15.</p>

```
Itthiyā kāyasaṃsagge, tisso āpattiyo phuse;
```

```
Āmasantassa kāyena, kāyaṃ tu garukaṃ siyā.
```

<p rend="hangnum">§16.</p>

```
Kāyena kāyabaddhaṃ tu, phusaṃ thullaccayaṃ phuse;
```

```
Paṭibaddhena kāyena, paṭibaddhe tu dukkaṭaṃ.
```

<p rend="hangnum">§17.</p>

```
Itthiṃ <pb ed="M" n="0.0307" /> duṭṭhullavācāhi, tisso obhāsato siyuṃ;
```

```
Vaṇṇāvaṇṇaṃ vadaṃ dvinnaṃ, maggānaṃ garukaṃ phuse.
```

<p rend="hangnum">§18.</p>

```
Vaṇṇādibhaññe ādissa, ubbhajāṇumadhakkhakaṃ;
```

```
Hoti thullaccayaṃ, kāya-paṭibaddhe tu dukkaṭaṃ.
```

<p rend="hangnum">§19.</p>

```
Attakāmacariyāya, vadato vaṇṇamitthiyā;
```

```
Santike garukaṃ hoti, sace jānāti sā pana.
```

<p rend="hangnum">§20.</p>

```
Santike paṇḍakassāpi, tassa thullaccayaṃ siyā;
```

```
Tiracchānagatassāpi, santike dukkaṭaṃ mataṃ.
```

<p rend="hangnum">§21.</p>

```
Paṭiggaṇhanavīmaṃsā, paccāharaṇakattike;
```

```
Sañcarittaṃ samāpanne, garukaṃ niddise budho.
```

<p rend="hangnum">§22.</p>

```
Tassa dvaṅgasamāyoge, hoti thullaccayaṃ tathā;
```

```
Aṅge sati panekasmiṃ, hoti āpatti dukkaṭaṃ.
```

<p rend="hangnum">§23.</p>

```
Saṃyācikāya ca kuṭiṃ;
```

```
Vihārañca mahallakaṃ;
```

```
Kārāpeti sace bhikkhu;
```

```
Tisso āpattiyo phuse.
```

<p rend="hangnum">§24.</p>

```
Payoge dukkaṭaṃ vuttaṃ, ekapiṇḍe anāgate;
```

```
Hoti thullaccayaṃ, tasmiṃ, piṇḍe garukamāgate.
```

<p rend="hangnum">§25.</p>

```
Pārājikena <pb ed="V" n="0.0272" /> dhammena, bhikkhuṃ amūlakenidha;
```

```
Anuddhaṃseti yo tassa, tisso āpattiyo siyuṃ.
```

<p rend="hangnum">§26.</p>

```
Okāsaṃ na ca kāretvā, hutvā cāvanacetano;
```

```
Sace codeti saṅghādi-sesena saha dukkaṭaṃ.
```

<p rend="hangnum">§27.</p>

```
Okāsaṃ pana kāretvā, hutvā akkosacetano;
```

```
Codeti omasavāde, pācittiṃ paridīpaye.
```

<p rend="hangnum">§28.</p>

```
Anantarasamānova<pb ed="M" n="0.0308" />, navame aññabhāgiye;
```

```
Sabbo āpattibhedo hi, natthi kāci visesatā.
```

<p rend="hangnum">§29.</p>

```
Saṅghassa bhedako bhikkhu, yāvatatiyakaṃ pana;
```

```
Samanubhāsanāyeva, gāhaṃ na paṭinissajaṃ.
```

<p rend="hangnum">§30.</p>

```
Ñattiyā dukkaṭaṃ, dvīhi, kammavācāhi thullataṃ;
```

```
Kammavācāya osāne, āpatti garukaṃ siyā.
```

<p rend="hangnum">§31.</p>

```
Bhedānuvattake ceva, dubbace kuladūsake;
```

```
Saṅghabhedakatulyova, hoti āpattinicchayo.
```

Saṅghādisesakathā.

<p rend="hangnum">§32.</p>

```
Atikkamanto atirekacīvaraṃ;
```

```
Dasāhamāpajjati ekameva;
```

```
Nissaggipācittiyamekarattiṃ;
```

```
Ticīvarenāpi vinā vasanto.
```

<p rend="hangnum">§33.</p>

```
Māsaṃ atikkamanto hi, gahetvā kālacīvaraṃ;
```

```
Ekaṃ āpajjatāpattiṃ, nissaggiyamudīritaṃ.
```

<p rend="hangnum">§34.</p>

```
Aññātikāya yaṃ kiñci;
```

```
Purāṇacīvaraṃ pana;
```

```
Dhovāpeti sace tassa;
```

```
Honti āpattiyo duve.
```

<p rend="hangnum">§35.</p>

```
Dhovāpeti payogasmiṃ, dukkaṭaṃ samudāhaṭaṃ;
```

```
Nissaggiyāva pācitti, hoti dhovāpite pana.
```

<p rend="hangnum">§36.</p>

```
Aññātikāya <pb ed="V" n="0.0273" /> hatthamhā, cīvaraṃ paṭigaṇhato;
```

```
Gahaṇe dukkaṭaṃ vuttaṃ, pācitti gahite siyā.
```

<p rend="hangnum">§37.</p>

```
Aññātakaṃ gahapatiṃ, gahapatānimeva vā;
```

```
Cīvaraṃ viññāpento dve, bhikkhu āpattiyo phuse.
```

<p rend="hangnum">§38.</p>

```
Viññāpeti <pb ed="M" n="0.0309" /> payogasmiṃ, dukkaṭaṃ parikittitaṃ;
```

```
Viññāpite ca nissaggi, pācitti pariyāputā.
```

<p rend="hangnum">§39.</p>

```
Bhikkhu cīvaramaññātiṃ, viññāpento taduttariṃ;
```

```
Payoge dukkaṭaṃ, viññā-pite nissaggiyaṃ phuse.
```

<p rend="hangnum">§40.</p>

```
Aññātakaṃ kañci upāsakaṃ vā;
```

```
Upāsikaṃ vā upasaṅkamitvā;
```

```
Pubbeva hutvā pana appavārito;
```

```
Vatthe vikappaṃ paṭipajjamāno.
```

<p rend="hangnum">§41.</p>

```
Duve āpajjatāpattī, payoge dukkaṭaṃ siyā;
```

```
Vikappaṃ pana āpanne, nissaggiyamudīritaṃ.
```

<p rend="hangnum">§42.</p>

```
Aññātiṃ upasaṅkamma, pubbeyevappavārito;
```

```
Vikappaṃ cīvare bhikkhu, āpajjanto duve phuse.
```

<p rend="hangnum">§43.</p>

```
Tathātirekatikkhattuṃ, codanāya ca bhikkhu ce;
```

```
Gantvātirekachakkhattuṃ, ṭhānenapi ca cīvaraṃ.
```

<p rend="hangnum">§44.</p>

```
Nipphādeti sace tassa, honti āpattiyo duve;
```

```
Payoge dukkaṭaṃ, tassa, lābhe nissaggiyaṃ siyā.
```

Kathinavaggo paṭhamo.

<p rend="hangnum">§45.</p>

```
Dosā kosiyavaggassa, dvedveādīsu pañcasu;
```

```
Payoge dukkaṭaṃ vuttaṃ, lābhe nissaggiyaṃ siyā.
```

<p rend="hangnum">§46.</p>

```
Gahetveḷakalomāni, tiyojanamatikkamaṃ;
```

```
Dukkaṭaṃ paṭhame pāde, nissaggiṃ dutiye phuse.
```

<p rend="hangnum">§47.</p>

```
Bhikkhu bhikkhuniyaññāya, dhovāpeteḷalomakaṃ;
```

```
Payoge dukkaṭaṃ, tassa, dhote nissaggiyaṃ siyā.
```

<p rend="hangnum">§48.</p>

```
Rūpiyaṃ <pb ed="M" n="0.0310" /><pb ed="V" n="0.0274" /> paṭigaṇhanto, dve panāpattiyo phuse;
```

```
Payoge dukkaṭaṃ vuttaṃ, nissaggi gahite siyā.
```

<p rend="hangnum">§49.</p>

```
Nānākāraṃ samāpajjaṃ, saṃvohārañca rūpiye;
```

```
Samāpanne ca nissaggiṃ, payoge dukkaṭaṃ phuse.
```

<p rend="hangnum">§50.</p>

```
Nānappakārakaṃ bhikkhu, āpajje kayavikkayaṃ;
```

```
Payoge dukkaṭaṃ, tasmiṃ, kate nissaggiyaṃ phuse.
```

Kosiyavaggo dutiyo.

<p rend="hangnum">§51.</p>

```
Pattaṃ atikkamentassa, dasāhamatirekakaṃ;
```

```
Tassa nissaggiyāpatti, hoti ekāva bhikkhuno.
```

<p rend="hangnum">§52.</p>

```
Apañcabandhane patte, vijjamānepi bhikkhuno;
```

```
Aññaṃ pana navaṃ pattaṃ, cetāpeti sace pana.
```

<p rend="hangnum">§53.</p>

```
Dve panāpattiyo bhikkhu, āpajjati, na saṃsayo;
```

```
Payoge dukkaṭaṃ, tassa, lābhe nissaggiyaṃ phuse.
```

<p rend="hangnum">§54.</p>

```
Paṭiggahetvā bhesajjaṃ, sattāhaṃ yo atikkame;
```

```
Ekaṃ nissaggiyāpattiṃ, āpajjati hi so pana.
```

<p rend="hangnum">§55.</p>

```
Akāle pariyesanto, vassasāṭikacīvaraṃ;
```

```
Payoge dukkaṭaṃ, tassa, lābhe nissaggiyaṃ phuse.
```

<p rend="hangnum">§56.</p>

```
Bhikkhuno cīvaraṃ datvā, acchindanto duve phuse;
```

```
Payoge dukkaṭaṃ vuttaṃ, haṭe nissaggiyaṃ siyā.
```

<p rend="hangnum">§57.</p>

```
Viññāpetvā sayaṃ suttaṃ, tantavāyehi cīvaraṃ;
```

```
Vāyāpeti sace bhikkhu, dve panāpattiyo phuse.
```

<p rend="hangnum">§58.</p>

```
Yo panaññātakasseva, tantavāye samecca ce;
```

```
Vikappaṃ cīvare bhikkhu, āpajjaṃ appavārito.
```

<p rend="hangnum">§59.</p>

```
Dve <pb ed="M" n="0.0311" /> panāpattiyo so hi, āpajjati, na saṃsayo;
```

```
Payoge dukkaṭaṃ, tassa, lābhe nissaggiyaṃ siyā.
```

<p rend="hangnum">§60.</p>

```
Paṭiggahetvā acceka-saññitaṃ pana cīvaraṃ;
```

```
Kālaṃ atikkamento taṃ, ekaṃ nissaggiyaṃ phuse.
```

<p rend="hangnum">§61.</p>

```
Tiṇṇamaññataraṃ <pb ed="V" n="0.0275" /> vatthaṃ, nidahitvā gharedhikaṃ;
```

```
Chārattato vinā tena, vasaṃ nissaggiyaṃ phuse.
```

<p rend="hangnum">§62.</p>

```
Jānaṃ pariṇataṃ lābhaṃ, saṅghikaṃ attano pana;
```

```
Pariṇāmeti ce bhikkhu, dve panāpattiyo phuse.
```

<p rend="hangnum">§63.</p>

```
Payoge dukkaṭaṃ hoti, nissaggi pariṇāmite;
```

```
Sabbattha appanāvāra-parihāni katā mayā.
```

Pattavaggo tatiyo.

Tiṃsanissaggiyakathā.

<p rend="hangnum">§64.</p>

```
Vadantassa musāvādaṃ, pañca āpattiyo siyuṃ;
```

```
Manussuttaridhamme tu, abhūtasmiṃ parājayo.
```

<p rend="hangnum">§65.</p>

```
Codanāya garuṃ bhikkhuṃ, amūlantimavatthunā;
```

```
Pariyāyavacane ñāte, thullaccayamudīritaṃ.
```

<p rend="hangnum">§66.</p>

```
No ce paṭivijānāti, dukkaṭaṃ samudāhaṭaṃ;
```

```
Sampajānamusāvāde, pācitti paridīpitā.
```

<p rend="hangnum">§67.</p>

```
Āpattiyo duve vuttā, bhikkhussomasato pana;
```

```
Pācitti upasampannaṃ, dukkaṭaṃ itaraṃ siyā.
```

<p rend="hangnum">§68.</p>

```
Pesuññaharaṇe dvepi, honti, pācittiyaṃ pana;
```

```
Upasampannapesuññe, sese āpatti dukkaṭaṃ.
```

<p rend="hangnum">§69.</p>

```
Padasonupasampannaṃ<pb ed="M" n="0.0312" />, dhammaṃ vāceti ce duve;
```

```
Payoge dukkaṭaṃ, pāde, pāde pācittiyaṃ siyā.
```

<p rend="hangnum">§70.</p>

```
Tirattānupasampanna-sahaseyyāya uttariṃ;
```

```
Payoge dukkaṭaṃ vuttaṃ, panne pācittiyaṃ siyā.
```

<p rend="hangnum">§71.</p>

```
Kappeti mātugāmena, sahaseyyaṃ sace pana;
```

```
Dve so āpajjatāpattī, rattiyaṃ dukkaṭādayo.
```

<p rend="hangnum">§72.</p>

```
Uddhaṃ chappañcavācāhi, dhammaṃ deseti itthiyā;
```

```
Payoge dukkaṭaṃ, pāde, pāde pācittiyaṃ siyā.
```

<p rend="hangnum">§73.</p>

```
Bhūtaṃ <pb ed="V" n="0.0276" /> anupasampanne, manussuttaridhammakaṃ;
```

```
Āroceti sace tassa, honti dve dukkaṭādayo.
```

<p rend="hangnum">§74.</p>

```
Vadaṃ anupasampanne, duṭṭhullāpattimaññato;
```

```
Payoge dukkaṭaṃ tassa, pācittārocite siyā.
```

<p rend="hangnum">§75.</p>

```
Pathaviṃ khaṇato tassa, payoge dukkaṭaṃ mataṃ;
```

```
Pahāre ca pahāre ca, pācitti pariyāputā.
```

Musāvādavaggo paṭhamo.

<p rend="hangnum">§76.</p>

```
Bhūtagāmaṃ tu pātento, dve panāpattiyo phuse;
```

```
Payoge dukkaṭaṃ, tassa, pāte pācitti dīpitā.
```

<p rend="hangnum">§77.</p>

```
Aññenaññaṃ vadantassa, dve siyuṃ aññavādake;
```

```
Aropite dukkaṭaṃ tu, hoti pācitti ropite.
```

<p rend="hangnum">§78.</p>

```
Ujjhāpento paraṃ bhikkhuṃ, dve panāpattiyo phuse;
```

```
Payoge dukkaṭaṃ, ujjhā-pite pācittiyaṃ siyā.
```

<p rend="hangnum">§79.</p>

```
Ajjhokāse tu mañcādiṃ, santharitvāna saṅghikaṃ;
```

```
Pakkamanto anāpucchā, āpattiṃ duvidhaṃ phuse.
```

<p rend="hangnum">§80.</p>

```
Leḍḍupāte <pb ed="M" n="0.0313" /> atikkante, pādena paṭhamena tu;
```

```
Dukkaṭaṃ, dutiyenāpi, pācitti paridīpaye.
```

<p rend="hangnum">§81.</p>

```
Vihāre saṅghike seyyaṃ, santharitvā anuddharaṃ;
```

```
Anāpucchā pakkamanto, duvidhāpattiyo phuse.
```

<p rend="hangnum">§82.</p>

```
Parikkhepe atikkante, pādena paṭhamena tu;
```

```
Dukkaṭaṃ pana uddiṭṭhaṃ, pācitti dutiyena tu.
```

<p rend="hangnum">§83.</p>

```
Vihāre saṅghike jānaṃ, pubbūpagatabhikkhukaṃ;
```

```
Seyyaṃ kappayato honti, payoge dukkaṭādayo.
```

<p rend="hangnum">§84.</p>

```
Saṅghikā kupito bhikkhuṃ, nikkaḍḍhati vihārato;
```

```
Payoge dukkaṭaṃ vuttaṃ, sesaṃ nikkaḍḍhite siyā.
```

<p rend="hangnum">§85.</p>

```
Vihāre saṅghike bhikkhu, vehāsakuṭiyūpari;
```

```
Āhaccapādake sīdaṃ, phuse dve dukkaṭādayo.
```

<p rend="hangnum">§86.</p>

```
Adhiṭṭhitvā <pb ed="V" n="0.0277" /> dvattipariyāye, uttarimpi adhiṭṭhato;
```

```
Payoge dukkaṭaṃ hoti, pācitti panadhiṭṭhite.
```

<p rend="hangnum">§87.</p>

```
Jānaṃ sappāṇakaṃ toyaṃ, tiṇaṃ vā siñcato pana;
```

```
Payoge dukkaṭaṃ hoti, sitte pācittiyaṃ siyā.
```

Bhūtagāmavaggo dutiyo.

<p rend="hangnum">§88.</p>

```
Phuse bhikkhuniyo bhikkhu, ovadanto asammato;
```

```
Payoge dukkaṭaṃ, tassa, pācittovadite siyā.
```

<p rend="hangnum">§89.</p>

```
Dutiye tatiye ceva, catutthepi ca sabbaso;
```

```
Paṭhamena samānāva, āpattīnaṃ vibhāgatā.
```

<p rend="hangnum">§90.</p>

```
Cīvaraṃ bhikkhu aññāti-kāya dento duve phuse;
```

```
Payoge dukkaṭaṃ vuttaṃ, dinne pācittiyaṃ siyā.
```

<p rend="hangnum">§91.</p>

```
Aññātikabhikkhuniyā<pb ed="M" n="0.0314" />, bhikkhu sibbeyya cīvaraṃ;
```

```
Payoge dukkaṭaṃ tassa, pācitti pana sibbite.
```

<p rend="hangnum">§92.</p>

```
Addhānaññatra samayā, bhikkhu bhikkhuniyā saha;
```

```
Saṃvidhāya tu gacchanto, phuse dve dukkaṭādayo.
```

<p rend="hangnum">§93.</p>

```
Nāvekaṃ abhirūhanto, bhikkhu bhikkhuniyā saha;
```

```
Saṃvidhāya phuse dvepi, payoge dukkaṭādayo.
```

<p rend="hangnum">§94.</p>

```
Jānaṃ bhikkhuniyā piṇḍa-pātaṃ tu paripācitaṃ;
```

```
Bhuñjanto duvidhāpatti-māpajjati, na saṃsayo.
```

<p rend="hangnum">§95.</p>

```
‘‘Bhuñjissāmī’’ti ce bhattaṃ, paṭiggaṇhāti dukkaṭaṃ;
```

```
Ajjhohārapayogesu, pācitti paridīpitā.
```

<p rend="hangnum">§96.</p>

```
Bhikkhu bhikkhuniyā saddhiṃ, nisajjaṃ tu raho pana;
```

```
Kappento hi phuse dvepi, payoge dukkaṭādayo.
```

Ovādavaggo tatiyo.

<p rend="hangnum">§97.</p>

```
Taduttariṃ āvasatha-piṇḍaṃ tu paribhuñjato;
```

```
Anantarassa vaggassa, navamena samo nayo.
```

<p rend="hangnum">§98.</p>

```
Dutiye <pb ed="V" n="0.0278" /> tatiye cāpi, viseso natthi kocipi;
```

```
Anantarasamānāva, āpattīnaṃ vibhāgatā.
```

<p rend="hangnum">§99.</p>

```
Dvattipatte gahetvāna, gaṇhato hi taduttariṃ;
```

```
Payoge dukkaṭaṃ vuttaṃ, pācitti gahite siyā.
```

<p rend="hangnum">§100.</p>

```
Pañcame paṭhameneva, samo āpattinicchayo;
```

```
Chaṭṭhe anatirittena, bhuttāviṃ tu pavāritaṃ.
```

<p rend="hangnum">§101.</p>

```
Abhihaṭṭhuṃ pavārento, dve panāpattiyo phuse;
```

```
Vacanena ca tasseva, ‘‘bhuñjissāmī’’ti gaṇhati.
```

<p rend="hangnum">§102.</p>

```
Gahaṇe <pb ed="M" n="0.0315" /> dukkaṭaṃ tassa, piṭake samudāhaṭaṃ;
```

```
Bhojanassa panosāne, pācitti pariyāputā.
```

<p rend="hangnum">§103.</p>

```
Sattame aṭṭhame ceva, navame dasamepi ca;
```

```
Paṭhamena samānāva, āpattīnaṃ vibhāgatā.
```

Bhojanavaggo catuttho.

<p rend="hangnum">§104.</p>

```
Acelakādino dento, sahatthā bhojanādikaṃ;
```

```
Payoge dukkaṭaṃ patto, dinne pācittiyaṃ phuse.
```

<p rend="hangnum">§105.</p>

```
Dāpetvā vā adāpetvā, uyyojento duve phuse;
```

```
Payoge dukkaṭaṃ, tasmiṃ, pācittuyyojite siyā.
```

<p rend="hangnum">§106.</p>

```
Nisajjaṃ bhikkhu kappento, kule pana sabhojane;
```

```
Āpattiyo phuse dvepi, payoge dukkaṭādayo.
```

<p rend="hangnum">§107.</p>

```
Catutthe pañcame vāpi, viseso natthi kocipi;
```

```
Tatiyena samānāva, āpattigaṇanā siyā.
```

<p rend="hangnum">§108.</p>

```
Santaṃ bhikkhuṃ anāpucchā, sabhatto ca nimantito;
```

```
Kulesu pana cārittaṃ, āpajjanto duve phuse.
```

<p rend="hangnum">§109.</p>

```
Paṭhamena ca pādena, ummārātikkame pana;
```

```
Dukkaṭaṃ piṭake vuttaṃ, pācitti dutiyena tu.
```

<p rend="hangnum">§110.</p>

```
Taduttariṃ tu bhesajjaṃ, viññāpento duve phuse;
```

```
Payoge dukkaṭaṃ, viññā-pite pācittiyaṃ siyā.
```

<p rend="hangnum">§111.</p>

```
Uyyuttaṃ <pb ed="V" n="0.0279" /> dassanatthāya, gacchanto dve phuse balaṃ;
```

```
Gacchato dukkaṭaṃ vuttaṃ, hoti pācitti passato.
```

<p rend="hangnum">§112.</p>

```
Atirekatirattaṃ tu, senāya vasato duve;
```

```
Payoge dukkaṭaṃ vuttaṃ, pācitti vasite siyā.
```

<p rend="hangnum">§113.</p>

```
Uyyodhikaṃ <pb ed="M" n="0.0316" /> tu gacchanto, dve panāpattiyo phuse;
```

```
Gacchanto dukkaṭaṃ vuttaṃ, hoti pācitti passato.
```

Acelakavaggo pañcamo.

<p rend="hangnum">§114.</p>

```
Suraṃ vā pana mereyyaṃ, pivanto dve phuse muni;
```

```
Gaṇhato dukkaṭaṃ pātuṃ, pīte pācittiyaṃ siyā.
```

<p rend="hangnum">§115.</p>

```
Bhikkhaṅgulipatodena, hāsento dve phuse have;
```

```
Payoge dukkaṭaṃ tassa, pācitti hasite siyā.
```

<p rend="hangnum">§116.</p>

```
Kīḷanto udake bhikkhu, dve panāpattiyo phuse;
```

```
Dukkaṭaṃ gopphakā heṭṭhā, pācittuparigopphake.
```

<p rend="hangnum">§117.</p>

```
Yo panādariyaṃ bhikkhu, karonto dve phuse have;
```

```
Payoge dukkaṭaṃ vuttaṃ, kate pācittiyaṃ siyā.
```

<p rend="hangnum">§118.</p>

```
Bhiṃsāpento have bhikkhu, dve panāpattiyo phuse;
```

```
Payoge dukkaṭaṃ, bhiṃsā-pite pācittiyaṃ siyā.
```

<p rend="hangnum">§119.</p>

```
Jotiṃ samādahitvāna, visibbento duve phuse;
```

```
Payoge dukkaṭaṃ vuttaṃ, pācittiyaṃ visīvite.
```

<p rend="hangnum">§120.</p>

```
Oraso addhamāsassa, nhāyanto dve phuse have;
```

```
Payoge dukkaṭaṃ, nhāna-ssosāne itaraṃ siyā.
```

<p rend="hangnum">§121.</p>

```
Dubbaṇṇakaraṇānaṃ tu, tiṇṇamekamanādiya;
```

```
Cīvaraṃ paribhuñjanto, dve phuse dukkaṭādayo.
```

<p rend="hangnum">§122.</p>

```
Cīvaraṃ bhikkhuādīnaṃ, vikappetvā anuddharaṃ;
```

```
Dve phuse paribhuñjanto, payoge dukkaṭādayo.
```

<p rend="hangnum">§123.</p>

```
Bhikkhussāpanidhento <pb ed="M" n="0.0317" /> dve, phuse pattādikaṃ pana;
```

```
Payoge dukkaṭaṃ, tasmiṃ, sesāpanihite siyā.
```

Surāpānavaggo chaṭṭho.

<p rend="hangnum">§124.</p>

```
Sañcicca <pb ed="V" n="0.0280" /> jīvitā pāṇaṃ, voropento tapodhano;
```

```
Āpattiyo catassova, āpajjati, na saṃsayo.
```

<p rend="hangnum">§125.</p>

```
Anodissakamopātaṃ, khaṇato hoti dukkaṭaṃ;
```

```
Manusso marati tasmiṃ, patitvā ce parājayo.
```

<p rend="hangnum">§126.</p>

```
Yakkho vāpi tiracchāna-gato manussaviggaho;
```

```
Patitvā maratī peto, tassa thullaccayaṃ siyā.
```

<p rend="hangnum">§127.</p>

```
Tiracchānagate tasmiṃ, nipatitvā mate pana;
```

```
Tassa pācittiyāpatti, paññattā paṭubuddhinā.
```

<p rend="hangnum">§128.</p>

```
Jānaṃ sappāṇakaṃ toyaṃ, paribhuñjaṃ duve phuse;
```

```
Payoge dukkaṭaṃ tassa, bhutte pācittiyaṃ siyā.
```

<p rend="hangnum">§129.</p>

```
Nihatādhikaraṇaṃ jānaṃ, ukkoṭento duve phuse;
```

```
Payoge dukkaṭaṃ vuttaṃ, pācittukkoṭite siyā.
```

<p rend="hangnum">§130.</p>

```
Jānaṃ bhikkhussa duṭṭhullaṃ, chādento pana vajjakaṃ;
```

```
Ekamāpajjatāpattiṃ, pācittimiti dīpitaṃ.
```

<p rend="hangnum">§131.</p>

```
Ūnavīsativassaṃ tu, karonto upasampadaṃ;
```

```
Payoge dukkaṭaṃ patto, sesā sampādite siyā.
```

<p rend="hangnum">§132.</p>

```
Jānaṃ tu theyyasatthena, saṃvidhāya saheva ca;
```

```
Tatheva mātugāmena, maggaṃ tu paṭipajjato.
```

<p rend="hangnum">§133.</p>

```
Dve panāpattiyo honti, payoge dukkaṭaṃ mataṃ;
```

```
Paṭipanne panuddiṭṭhaṃ, pācittiyamanantaraṃ.
```

<p rend="hangnum">§134.</p>

```
Accajaṃ <pb ed="M" n="0.0318" /> pāpikaṃ diṭṭhiṃ, ñattiyā dukkaṭaṃ phuse;
```

```
Kammavācāya osāne, hoti pācitti bhikkhuno.
```

<p rend="hangnum">§135.</p>

```
Tathākaṭānudhammena, saṃbhuñjanto duve phuse;
```

```
Payoge dukkaṭaṃ tassa, bhutte pācittiyaṃ siyā.
```

<p rend="hangnum">§136.</p>

```
Nāsitaṃ samaṇuddesaṃpalāpento duve phuse;
```

```
Payoge dukkaṭaṃ vuttaṃ, pācitti upalāpite.
```

Sappāṇakavaggo sattamo.

<p rend="hangnum">§137.</p>

```
Vuccamānassa <pb ed="V" n="0.0281" /> bhikkhussa, bhikkhūhi sahadhammikaṃ;
```

```
‘‘Na sakkhissāmi’’iccevaṃ, bhaṇato dukkaṭādayo.
```

<p rend="hangnum">§138.</p>

```
Vinayaṃ tu vivaṇṇento, dve panāpattiyo phuse;
```

```
Payoge dukkaṭaṃ tassa, pācitteva vivaṇṇite.
```

<p rend="hangnum">§139.</p>

```
Mohento dve phuse, mohe, dukkaṭaṃ tu aropite;
```

```
Ropite pana mohasmiṃ, pācittiyamudīritaṃ.
```

<p rend="hangnum">§140.</p>

```
Pahāraṃ kupito dento, bhikkhussa dve phuse have;
```

```
Payoge dukkaṭaṃ vuttaṃ, pācitti pahaṭe siyā.
```

<p rend="hangnum">§141.</p>

```
Bhikkhussa kupito bhikkhu, uggiraṃ talasattikaṃ;
```

```
Dve phuse dukkaṭaṃ yoge, pācittuggirite siyā.
```

<p rend="hangnum">§142.</p>

```
Bhikkhu saṅghādisesena, amūleneva codayaṃ;
```

```
Dve phuse dukkaṭaṃ yoge, pācittuddhaṃsite siyā.
```

<p rend="hangnum">§143.</p>

```
Bhikkhu sañcicca kukkuccaṃ, janayanto hi bhikkhuno;
```

```
Dve phuse dukkaṭaṃ yoge, pācittuppādite siyā.
```

<p rend="hangnum">§144.</p>

```
Tiṭṭhantupassutiṃ bhikkhu, dve panāpattiyo phuse;
```

```
Gacchato dukkaṭaṃ sotuṃ, pācitti suṇato siyā.
```

<p rend="hangnum">§145.</p>

```
Dhammikānaṃ <pb ed="M" n="0.0319" /> tu kammānaṃ, chandaṃ datvā tato puna;
```

```
Khīyanadhammamāpajjaṃ, dve phuse dukkaṭādayo.
```

<p rend="hangnum">§146.</p>

```
Saṅghe vinicchaye niṭṭhaṃ, agate chandamattano;
```

```
Adatvā gacchato tassa, dve panāpattiyo siyuṃ.
```

<p rend="hangnum">§147.</p>

```
Hatthapāsaṃ tu saṅghassa, jahato hoti dukkaṭaṃ;
```

```
Jahite hatthapāsasmiṃ, hoti pācitti bhikkhuno.
```

<p rend="hangnum">§148.</p>

```
Samaggena ca saṅghena, datvāna saha cīvaraṃ;
```

```
Khīyanto dve phuse pacchā, payoge dukkaṭādayo.
```

<p rend="hangnum">§149.</p>

```
Lābhaṃ pariṇataṃ jānaṃ, saṅghikaṃ puggalassa hi;
```

```
Dve phuse pariṇāmento, payoge dukkaṭādayo.
```

Sahadhammikavaggo aṭṭhamo.

<p rend="hangnum">§150.</p>

```
Pubbe <pb ed="V" n="0.0282" /> avidito hutvā, rañño antepuraṃ pana;
```

```
Pavisantassa bhikkhuno, dve panāpattiyo siyuṃ.
```

<p rend="hangnum">§151.</p>

```
Paṭhamena ca pādena, ummārātikkame pana;
```

```
Dukkaṭaṃ pana uddiṭṭhaṃ, pācitti dutiyena tu.
```

<p rend="hangnum">§152.</p>

```
Ratanaṃ pana gaṇhanto, dve panāpattiyo phuse;
```

```
Payoge dukkaṭaṃ tassa, pācitti gahite siyā.
```

<p rend="hangnum">§153.</p>

```
Santaṃ bhikkhuṃ anāpucchā, vikāle gāmakaṃ pana;
```

```
Samaṇo pavisaṃ dose, āpajjati duve pana.
```

<p rend="hangnum">§154.</p>

```
Paṭhamena ca pādena, parikkhepaṃ atikkame;
```

```
Dukkaṭaṃ tassa niddiṭṭhaṃ, pācitti dutiyena tu.
```

<p rend="hangnum">§155.</p>

```
Aṭṭhidantavisāṇābhi-nibbattaṃ sūciyā gharaṃ;
```

```
Kārāpento phuse dvepi, payoge dukkaṭādayo.
```

<p rend="hangnum">§156.</p>

```
Pamāṇātītamañcādiṃ<pb ed="M" n="0.0320" />, kārāpento duve phuse;
```

```
Payoge dukkaṭaṃ vuttaṃ, sesā kārāpite siyā.
```

<p rend="hangnum">§157.</p>

```
Tūlonaddhaṃ tu mañcādiṃ, kārāpento duve phuse;
```

```
Payoge dukkaṭaṃ, tasmiṃ, sesā kārāpite siyā.
```

<p rend="hangnum">§158.</p>

```
Sattame aṭṭhame ceva, navame dasamepi ca;
```

```
Anantarasamoyeva, āpattīnaṃ vinicchayo.
```

Ratanavaggo navamo.

Pācittiyakathā.

<p rend="hangnum">§159.</p>

```
Catūsu duvidhāpatti, pāṭidesaniyesupi;
```

```
Avisesena niddiṭṭhā, buddhenādiccabandhunā.
```

<p rend="hangnum">§160.</p>

```
‘‘Bhuñjissāmī’’ti bhikkhussa, dukkaṭaṃ paṭigaṇhato;
```

```
Ajjhohāresu sabbattha, pāṭidesaniyaṃ siyā.
```

Pāṭidesanīyakathā.

<p rend="hangnum">§161.</p>

```
Sekhiyesu <pb ed="V" n="0.0283" /> ca dhammesu, ekāvāpatti dīpitā;
```

```
Anādaravaseneva, dukkaṭaṃ samudāhaṭaṃ.
```

Sekhiyakathā.

<p rend="hangnum">§162.</p>

```
Paññattā methunaṃ dhammaṃ, paṭisevanapaccayā;
```

```
Kati āpattiyo honti? Catassova bhavanti hi.
```

<p rend="hangnum">§163.</p>

```
Methunaṃ paṭisevanto, allokāsappavesane;
```

```
Mate akkhāyite vāpi, bhikkhu pārājikaṃ phuse.
```

<p rend="hangnum">§164.</p>

```
Thullaccayaṃ tu yebhuyya-kkhāyite, dukkaṭaṃ tathā;
```

```
Mukhe vaṭṭakate vuttaṃ, pācitti jatumaṭṭhake.
```

<p rend="hangnum">§165.</p>

```
Paññattā <pb ed="M" n="0.0321" /> kāyasaṃsaggaṃ, samāpajjanapaccayā;
```

```
Kati āpattiyo honti? Pañca āpattiyo siyuṃ.
```

<p rend="hangnum">§166.</p>

```
Avassutassa posassa, tathā bhikkhuniyāpi ca;
```

```
Pārājikamadhakkhādi-gahaṇaṃ sādiyantiyā.
```

<p rend="hangnum">§167.</p>

```
Kāyena phusato kāyaṃ, bhikkhussa garukaṃ siyā;
```

```
Kāyena kāyabaddhaṃ tu, phusaṃ thullaccayaṃ siyā.
```

<p rend="hangnum">§168.</p>

```
Paṭibaddhena kāyena, paṭibaddhaṃ tu dukkaṭaṃ;
```

```
Pācittiyaṃ panuddiṭṭhaṃ, tassaṅgulipatodake.
```

<p rend="hangnum">§169.</p>

```
Sesesu sekhiyantesu, āpattīnaṃ vinicchayo;
```

```
Heṭṭhā vuttanayeneva, veditabbo vibhāvinā.
```

Mahāvibhaṅgasaṅgaho niṭṭhito.

### Bhikkhunīvibhaṅgo

<p rend="hangnum">§170.</p>

```
Bhikkhūnaṃ pāṭavatthāya, vinayassa vinicchaye;
```

```
Bhikkhunīnaṃ vibhaṅgopi, kiñcimattaṃ bhaṇāmahaṃ.
```

<p rend="hangnum">§171.</p>

```
Avassutassa <pb ed="V" n="0.0284" /> posassa, bhikkhunīpi avassutā;
```

```
Nandantī kāyasaṃsaggaṃ, kati āpattiyo phuse;
```

<p rend="hangnum">§172.</p>

```
Tisso āpattiyo ubbha-jāṇussādhakkhakassa ca;
```

```
Hoti pārājikaṃ tassā, gahaṇaṃ sādiyantiyā.
```

<p rend="hangnum">§173.</p>

```
Ubbhakkhakaṃ adhojāṇu-gahaṇaṃ sādiyantiyā;
```

```
Thullaccayaṃ siyā, kāya-paṭibaddhe tu dukkaṭaṃ.
```

<p rend="hangnum">§174.</p>

```
Chādentī bhikkhunī vajjaṃ, tisso āpattiyo phuse;
```

```
Jānaṃ pārājikaṃ dhammaṃ, chādentī sā parājikā.
```

<p rend="hangnum">§175.</p>

```
Thullaccayaṃ <pb ed="M" n="0.0322" /> vematikā, paṭicchādeti ce pana;
```

```
Athācāravipattiṃ ce, paṭicchādeti dukkaṭaṃ.
```

<p rend="hangnum">§176.</p>

```
Nissajjantī na taṃ laddhiṃ, ukkhittassānuvattikā;
```

```
Samanubhāsanāyeva, tisso āpattiyo phuse.
```

<p rend="hangnum">§177.</p>

```
Ñattiyā dukkaṭaṃ, dvīhi, kammavācāhi thullatā;
```

```
Kammavācāya osāne, pārājikamudīritaṃ.
```

<p rend="hangnum">§178.</p>

```
Pūrentī aṭṭhamaṃ vatthuṃ, tisso āpattiyo phuse;
```

```
Purisenidhāgacchāti, vuttāgacchati dukkaṭaṃ.
```

<p rend="hangnum">§179.</p>

```
Thullaccayaṃ tu posassa, hatthapāsappavesane;
```

```
Pūrentī aṭṭhamaṃ vatthuṃ, samaṇī sā parājitā.
```

Pārājikakathā.

<p rend="hangnum">§180.</p>

```
Ussayavādikā aṭṭaṃ, karontī tividhaṃ phuse;
```

```
Ekassārocane tassā, hoti āpatti dukkaṭaṃ.
```

<p rend="hangnum">§181.</p>

```
Dutiyārocane tassā, thullaccayamudīritaṃ;
```

```
Aṭṭassa pariyosāne, hoti saṅghādisesatā.
```

<p rend="hangnum">§182.</p>

```
Corivuṭṭhāpikā vāpi, ñattiyā dukkaṭaṃ phuse;
```

```
Dvīhi thullaccayaṃ kamma-vācosāne garuṃ siyā.
```

<p rend="hangnum">§183.</p>

```
Ekā gāmantaraṃ gacche, gamane dukkaṭaṃ siyā;
```

```
Parikkhepe atikkante, pādena paṭhamena tu.
```

<p rend="hangnum">§184.</p>

```
Hoti <pb ed="V" n="0.0285" /> thullaccayāpatti, tassā samaṇiyā pana;
```

```
Dutiyena atikkante, garuke pana tiṭṭhati.
```

<p rend="hangnum">§185.</p>

```
Catutthe dutiye vutta-sadisova vinicchayo;
```

```
Āpattīnaṃ pabhede tu, kāci natthi visesatā.
```

<p rend="hangnum">§186.</p>

```
Avassutā <pb ed="M" n="0.0323" /> sayaṃ hutvā, tādisasseva hatthato;
```

```
Gahetvā pana bhuñjantī, bhojanādīsu kiñcipi.
```

<p rend="hangnum">§187.</p>

```
Phuse āpattiyo tisso, bhojanādīsu kiñcipi;
```

```
Paṭiggaṇhantiyā tassā, hoti thullaccayaṃ pana.
```

<p rend="hangnum">§188.</p>

```
Ajjhohāresu sabbesu, hoti saṅghādisesatā;
```

```
Udakaṃ dantaponaṃ vā, paṭiggaṇhāti dukkaṭaṃ.
```

<p rend="hangnum">§189.</p>

```
‘‘Sahatthena gahetvā tvaṃ, khāda vā bhuñja vā’’tipi;
```

```
Uyyojentī panevaṃ tu, tisso āpattiyo phuse.
```

<p rend="hangnum">§190.</p>

```
Dukkaṭaṃ vacane tassā, ‘‘bhuñjissāmī’’ti gaṇhati;
```

```
Ajjhohāresu sabbesu, tassā thullaccayaṃ siyā.
```

<p rend="hangnum">§191.</p>

```
Bhojanassa panosāne, hoti saṅghādisesatā;
```

```
Uyyojeti ca yā tassā, imā tissoti dīpaye.
```

<p rend="hangnum">§192.</p>

```
Sattame aṭṭhame cāpi, navame dasamepi ca;
```

```
Corivuṭṭhāpaneneva, samānova vinicchayo.
```

Saṅghādisesakathā.

<p rend="hangnum">§193.</p>

```
Pattasannicayaṃ yiha, karontī bhikkhunī pana;
```

```
Ekaṃ nissaggiyaṃyeva, phuse pācittiyaṃ tu sā.
```

<p rend="hangnum">§194.</p>

```
Akālacīvaraṃ kāla-cīvaraṃ bhājāpentiyā;
```

```
Payoge dukkaṭaṃ vuttaṃ, lābhe nissaggiyaṃ siyā.
```

<p rend="hangnum">§195.</p>

```
Cīvaraṃ parivattetvā, acchindati sace pana;
```

```
Payoge dukkaṭaṃ, chinne, tassā nissaggiyaṃ siyā.
```

<p rend="hangnum">§196.</p>

```
Viññāpetvāva aññaṃ ce, viññāpeti tato paraṃ;
```

```
Payoge dukkaṭaṃ, viññā-pite nissaggiyaṃ siyā.
```

<p rend="hangnum">§197.</p>

```
Cetāpetvā <pb ed="V" n="0.0286" /><pb ed="M" n="0.0324" /> hi aññaṃ ce, cetāpeti tato paraṃ;
```

```
Payoge dukkaṭaṃ, cetā-pite nissaggiyaṃ siyā.
```

<p rend="hangnum">§198.</p>

```
Evameva ca sesesu, chaṭṭhādīsu ca sattasu;
```

```
Anantarasamānova, āpattīnaṃ vinicchayo.
```

Nissaggiyakathā.

<p rend="hangnum">§199.</p>

```
Lasuṇaṃ khādati dve ce, dukkaṭaṃ gahaṇe siyā;
```

```
Ajjhohārapayogesu, pācitti pariyāputā.
```

<p rend="hangnum">§200.</p>

```
Saṃharāpentiyā lomaṃ, sambādhe dveva honti hi;
```

```
Payoge dukkaṭaṃ vuttaṃ, hoti pācitti saṃhaṭe.
```

<p rend="hangnum">§201.</p>

```
Karontī talaghātaṃ tu, dve panāpattiyo phuse;
```

```
Payoge dukkaṭaṃ hoti, kate pācittiyaṃ siyā.
```

<p rend="hangnum">§202.</p>

```
Jatunā maṭṭhakaṃ kiñci, sādiyantī duve phuse;
```

```
Payoge dukkaṭādinne, tassā pācittiyaṃ siyā.
```

<p rend="hangnum">§203.</p>

```
Pañcamaṃ tu catutthena, samānamiti dīpaye;
```

```
Āpattīnaṃ vibhāgasmiṃ, viseso natthi kocipi.
```

<p rend="hangnum">§204.</p>

```
Bhikkhussa bhuñjamānassa, pānīyenupatiṭṭhati;
```

```
Hatthapāse tu pācitti, hitvā tiṭṭhati dukkaṭaṃ.
```

<p rend="hangnum">§205.</p>

```
Viññāpetvāmakaṃ dhaññaṃ, ‘‘bhuñjissāmī’’ti gaṇhati;
```

```
Dukkaṭaṃ hoti pācitti, ajjhohāresu dīpaye.
```

<p rend="hangnum">§206.</p>

```
Uccārādiṃ tirokuṭṭe, chaḍḍentī dve phuse have;
```

```
Payoge dukkaṭaṃ vuttaṃ, pācitti chaḍḍite siyā.
```

<p rend="hangnum">§207.</p>

```
Uccārādicatukkaṃ tu, chaḍḍeti harite sace;
```

```
Payoge dukkaṭaṃ tassā, pācitti chaḍḍite siyā.
```

<p rend="hangnum">§208.</p>

```
Naccādiṃ <pb ed="M" n="0.0325" /> dassanatthāya, sace gacchati dukkaṭaṃ;
```

```
Passantiyāpi pācitti, tatheva ca suṇantiyā.
```

Lasuṇavaggo paṭhamo.

<p rend="hangnum">§209.</p>

```
Paṭhame <pb ed="V" n="0.0287" /> dutiye ceva, tatiye ca catutthake;
```

```
Tulyo lasuṇavaggassa, chaṭṭhenidha vinicchayo.
```

<p rend="hangnum">§210.</p>

```
Kulāni upasaṅkamma, nisīditvā panāsane;
```

```
Sāmike tu anāpucchā, pakkamantī duve phuse.
```

<p rend="hangnum">§211.</p>

```
Paṭhamena ca pādena, anovassamatikkame;
```

```
Dukkaṭaṃ hoti, pācitti, dutiyātikkame siyā.
```

<p rend="hangnum">§212.</p>

```
Sāmike tu anāpucchā, āsane ce nisīdati;
```

```
Payoge dukkaṭaṃ hoti, pācitti ca nisīdite.
```

<p rend="hangnum">§213.</p>

```
Chaṭṭhena sattamaṃ sabbaṃ, samānaṃ aṭṭhame pana;
```

```
Payoge dukkaṭaṃ, ujjhā-pite pācittiyaṃ siyā.
```

<p rend="hangnum">§214.</p>

```
Attānaṃ cābhisappentī, dve phuse nirayādinā;
```

```
Payoge dukkaṭaṃ vuttaṃ, pācitti abhisappite.
```

<p rend="hangnum">§215.</p>

```
Vadhitvā pana attānaṃ, rodantī tu duve phuse;
```

```
Vadhati rodati pācitti, karotekaṃ tu dukkaṭaṃ.
```

Rattandhakāravaggo dutiyo.

<p rend="hangnum">§216.</p>

```
Naggā nhāyati dve ceva, payoge dukkaṭaṃ siyā;
```

```
Nhānassa pariyosāne, tassā pācittiyaṃ siyā.
```

<p rend="hangnum">§217.</p>

```
Kārāpeti <pb ed="M" n="0.0326" /> pamāṇāti-kkantaṃ udakasāṭikaṃ;
```

```
Payoge dukkaṭaṃ, kārā-pite pācittiyaṃ siyā.
```

<p rend="hangnum">§218.</p>

```
Cīvaraṃ tu visibbetvā, visibbāpetva vā pana;
```

```
Neva sibbantiyā vutta-mekaṃ pācittiyaṃ pana.
```

<p rend="hangnum">§219.</p>

```
Pañcāhikaṃ tu saṅghāṭi-cāraṃ pana atikkame;
```

```
Ekāvassā panāpatti, pācitti paridīpitā.
```

<p rend="hangnum">§220.</p>

```
Sace saṅkamanīyaṃ tu, dhāreti pana cīvaraṃ;
```

```
Payoge dukkaṭaṃ vuttaṃ, pācitti pana dhārite.
```

<p rend="hangnum">§221.</p>

```
Gaṇacīvaralābhassa, antarāyaṃ karoti ce;
```

```
Payoge dukkaṭaṃ hoti, kate pācittiyaṃ siyā.
```

<p rend="hangnum">§222.</p>

```
Vibhaṅgaṃ <pb ed="V" n="0.0288" /> paṭibāhantī, cīvarānaṃ tu dhammikaṃ;
```

```
Payoge dukkaṭaṃ vuttaṃ, pācitti paṭibāhite.
```

<p rend="hangnum">§223.</p>

```
Agārikādino deti, sace samaṇacīvaraṃ;
```

```
Payoge dukkaṭaṃ, dinne, pācitti pariyāputā.
```

<p rend="hangnum">§224.</p>

```
Cīvare dubbalāsāya, kālaṃ ce samatikkame;
```

```
Payoge dukkaṭaṃ vuttaṃ, pācitti samatikkame.
```

<p rend="hangnum">§225.</p>

```
Dhammikaṃ kathinuddhāraṃ, paṭibāhantiyā duve;
```

```
Payoge dukkaṭaṃ hoti, pācitti paṭibāhite.
```

Nhānavaggo tatiyo.

<p rend="hangnum">§226.</p>

```
Duve bhikkhuniyo eka-mañcasmiṃ ce tuvaṭṭeyyuṃ;
```

```
Payoge dukkaṭaṃ tāsaṃ, nipanne itaraṃ siyā.
```

<p rend="hangnum">§227.</p>

```
Dutiyaṃ paṭhameneva, sadisaṃ tatiye pana;
```

```
Payoge dukkaṭaṃ hoti, kate pācittiyaṃ siyā.
```

<p rend="hangnum">§228.</p>

```
Nupaṭṭhāpentiyā <pb ed="M" n="0.0327" /> vāpi, dukkhitaṃ sahajīviniṃ;
```

```
Ekāyeva panāpatti, pācitti paridīpitā.
```

<p rend="hangnum">§229.</p>

```
Sace upassayaṃ datvā, nikkaḍḍhati ca bhikkhuniṃ;
```

```
Payoge dukkaṭaṃ tassā, hoti pācitti kaḍḍhite.
```

<p rend="hangnum">§230.</p>

```
Chaṭṭhe pana ca saṃsaṭṭhā, ñattiyā dukkaṭaṃ phuse;
```

```
Kammavācāya osāne, pācitti paridīpitā.
```

<p rend="hangnum">§231.</p>

```
Antoraṭṭhe tu sāsaṅke, cārikaṃ tu carantiyā;
```

```
Payoge dukkaṭaṃ vuttaṃ, paṭipannāya sesakaṃ.
```

<p rend="hangnum">§232.</p>

```
Aṭṭhamaṃ navamañceva, sattamena samaṃ mataṃ;
```

```
Dasame pana ekāva, pācitti paridīpitā.
```

Tuvaṭṭavaggo catuttho.

<p rend="hangnum">§233.</p>

```
Rājāgārādikaṃ sabbaṃ, dassanatthāya gacchati;
```

```
Payoge dukkaṭaṃ tassā, pācitti yadi passati.
```

<p rend="hangnum">§234.</p>

```
Āsandiṃ <pb ed="V" n="0.0289" /> vāpi pallaṅkaṃ, paribhuñjantiyā duve;
```

```
Payoge dukkaṭaṃ vuttaṃ, bhutte pācittiyaṃ siyā.
```

<p rend="hangnum">§235.</p>

```
Suttaṃ kantantiyā dveva, payoge dukkaṭaṃ mataṃ;
```

```
Ujjavujjavane tassā, pācitti samudāhare.
```

<p rend="hangnum">§236.</p>

```
Veyyāvaccaṃ gihīnaṃ tu, dveva honti karontiyā;
```

```
Payoge dukkaṭaṃ vuttaṃ, kate pācittiyaṃ siyā.
```

<p rend="hangnum">§237.</p>

```
Pañcame pana ekāva, pācitti paridīpitā;
```

```
Payoge dukkaṭaṃ chaṭṭhe, dinne pācittiyaṃ siyā.
```

<p rend="hangnum">§238.</p>

```
Sattamaṃ dutiyeneva, samāpattipabhedato;
```

```
Aṭṭhamaṃ dutiye vagge, pañcamena samaṃ mataṃ.
```

<p rend="hangnum">§239.</p>

```
Tiracchānagataṃ <pb ed="M" n="0.0328" /> vijjaṃ, dveva honti paṭhantiyā;
```

```
Payoge dukkaṭaṃ hoti, pācitti hi pade pade.
```

<p rend="hangnum">§240.</p>

```
Dasamaṃ navameneva, samānaṃ sabbathā pana;
```

```
‘‘Pariyāpuṇāti, vāceti’’, padamattaṃ visesakaṃ.
```

Cittāgāravaggo pañcamo.

<p rend="hangnum">§241.</p>

```
Sabhikkhukaṃ tamārāmaṃ, jānantī pana bhikkhunī;
```

```
Pavisantī anāpucchā, dve panāpattiyo phuse.
```

<p rend="hangnum">§242.</p>

```
Paṭhamena ca pādena, parikkhepassatikkame;
```

```
Dukkaṭaṃ piṭake vuttaṃ, pācitti dutiyena tu.
```

<p rend="hangnum">§243.</p>

```
Akkosati ca yā bhikkhuṃ, bhikkhunī paribhāsati;
```

```
Payoge dukkaṭaṃ tassā, pācittakkosite siyā.
```

<p rend="hangnum">§244.</p>

```
Yā hi caṇḍikabhāvena, gaṇaṃ tu paribhāsati;
```

```
Payoge dukkaṭaṃ tassā, paribhaṭṭhe panetaraṃ.
```

<p rend="hangnum">§245.</p>

```
Nimantitā pavāritā, khādanaṃ bhojanampi vā;
```

```
Bhuñjantī bhikkhunī sā hi, dve panāpattiyo phuse.
```

<p rend="hangnum">§246.</p>

```
‘‘Bhuñjissāmī’’ti yaṃ kiñci, paṭiggaṇhāti dukkaṭaṃ;
```

```
Ajjhohārapayogesu, pācitti paridīpaye.
```

<p rend="hangnum">§247.</p>

```
Kulaṃ <pb ed="V" n="0.0290" /> tu maccharāyantī, dve panāpattiyo phuse;
```

```
Payoge dukkaṭaṃ vuttaṃ, sesā maccharite siyā.
```

<p rend="hangnum">§248.</p>

```
Abhikkhuke panāvāse, bhave vassaṃ vasantiyā;
```

```
Dukkaṭaṃ pubbakiccesu, pācitti aruṇuggame.
```

<p rend="hangnum">§249.</p>

```
Bhikkhunī ubhatosaṅghe, vassaṃvuṭṭhā tu tīhipi;
```

```
Ṭhānehi appavārentī, ekaṃ pācittiyaṃ phuse.
```

<p rend="hangnum">§250.</p>

```
Ovādatthāya <pb ed="M" n="0.0329" /> vā bhikkhuṃ, saṃvāsatthāya vā tathā;
```

```
Na gacchati sace tassā, ekaṃ pācittiyaṃ siyā.
```

<p rend="hangnum">§251.</p>

```
Ovādampi na yācantī, na gacchantī uposathaṃ;
```

```
Ekaṃ pācittiyāpatti-māpajjati, na saṃsayo.
```

<p rend="hangnum">§252.</p>

```
Apucchitvāva saṅghaṃ vā, bhedāpeti pasākhajaṃ;
```

```
Payoge dukkaṭaṃ, bhinne, pācitti pariyāputā.
```

Ārāmavaggo chaṭṭho.

<p rend="hangnum">§253.</p>

```
Gabbhiniṃ vuṭṭhapentī hi, dve panāpattiyo phuse;
```

```
Payoge dukkaṭaṃ, vuṭṭhā-pite pācittiyaṃ siyā.
```

<p rend="hangnum">§254.</p>

```
Dutiyaṃ tatiyañceva, catutthaṃ pañcamampi ca;
```

```
Chaṭṭhañca sattamañceva, paṭhamena samaṃ mataṃ.
```

<p rend="hangnum">§255.</p>

```
Bhikkhunī vuṭṭhapetvāna, bhikkhuniṃ sahajīviniṃ;
```

```
Dvevassaṃ nānuggaṇhantī, ekaṃ pācittiyaṃ phuse.
```

<p rend="hangnum">§256.</p>

```
Navamaṃ dasamañceva, aṭṭhamena samaṃ mataṃ;
```

```
Dvīsu āpattibhedasmiṃ, nānattaṃ natthi kiñcipi.
```

Gabbhinīvaggo sattamo.

<p rend="hangnum">§257.</p>

```
Kumārībhūtavaggassa, ādito pana pañcapi;
```

```
Samānā gabbhinīvagge, paṭhameneva sabbaso.
```

<p rend="hangnum">§258.</p>

```
‘‘Alaṃ vuṭṭhāpitenā’’ti, vuccamānā hi khīyati;
```

```
Payoge dukkaṭaṃ, pacchā, hoti pācitti khīyite.
```

<p rend="hangnum">§259.</p>

```
Sattame <pb ed="M" n="0.0330" /><pb ed="V" n="0.0291" /> aṭṭhame ceva, ekaṃ pācittiyaṃ mataṃ;
```

```
Ādināva samānāni, navamādīni pañcapi.
```

Kumārībhūtavaggo aṭṭhamo.

<p rend="hangnum">§260.</p>

```
Āpattiyo phuse dvepi, dhārentī chattupāhanaṃ;
```

```
Payoge dukkaṭaṃ vuttaṃ, hoti pācitti dhārite.
```

<p rend="hangnum">§261.</p>

```
Yānena pana yāyantī, dve kirāpattiyo phuse;
```

```
Payoge dukkaṭaṃ hoti, pācitti yadi yāyite.
```

<p rend="hangnum">§262.</p>

```
Dhārentiyā tu saṅghāṇiṃ, payoge dukkaṭaṃ siyā;
```

```
Dhārite pana pācitti, catutthepi ayaṃ nayo.
```

<p rend="hangnum">§263.</p>

```
Nhāyantī gandhavaṇṇena, payoge dukkaṭaṃ phuse;
```

```
Nhānassa pariyosāne, tassā pācittiyaṃ siyā.
```

<p rend="hangnum">§264.</p>

```
Chaṭṭhampi pañcameneva, samānaṃ sabbathā pana;
```

```
Sattame aṭṭhame ceva, navame dasamepi ca.
```

<p rend="hangnum">§265.</p>

```
Payoge dukkaṭaṃ vuttaṃ, pācittummaddite siyā;
```

```
Āpattīnaṃ vibhāgasmiṃ, natthi kāci visesatā.
```

<p rend="hangnum">§266.</p>

```
Anāpucchā tu bhikkhussa, purato yā nisīdati;
```

```
Payoge dukkaṭaṃ tassā, pācitti tu nisīdite.
```

<p rend="hangnum">§267.</p>

```
Anokāsakataṃ bhikkhuṃ, pañhaṃ pucchantiyā pana;
```

```
Payoge dukkaṭaṃ hoti, vuttā pācitti pucchite.
```

<p rend="hangnum">§268.</p>

```
Saṃkaccikaṃ vinā gāmaṃ, padasā pavisantiyā;
```

```
Paṭhameneva ārāma-vaggassa sadisaṃ vade.
```

Chattupāhanavaggo navamo.

Pācittiyakathā.

<p rend="hangnum">§269.</p>

```
Aṭṭhasu <pb ed="M" n="0.0331" /> duvidhāpatti, pāṭidesaniyesupi;
```

```
Viññāpetvā sace sappiṃ, ‘‘bhuñjissāmī’’ti gaṇhati.
```

<p rend="hangnum">§270.</p>

```
Tato <pb ed="V" n="0.0292" /> bhikkhuniyā tassā, hoti āpatti dukkaṭaṃ;
```

```
Ajjhohāresu sabbesu, pāṭidesaniyaṃ siyā.
```

Pāṭidesanīyakathā.

<p rend="hangnum">§271.</p>

```
Imaṃ viditvā paramaṃ panuttaraṃ;
```

```
Niruttaraṃ atthavasena bhikkhu;
```

```
Sukhena paññattamahāsamuddaṃ;
```

```
Duruttaraṃ uttarateva dhīro.
```

<p rend="hangnum">§272.</p>

```
Yasmā tasmā asmiṃ yogaṃ;
```

```
Usmāyutto yutto kātuṃ;
```

```
Satto satto kaṅkhacchede;
```

```
Satthe satthe niccaṃ niccaṃ.
```

Bhikkhunīvibhaṅgo niṭṭhito.

#### Catuvipattikathā

<p rend="hangnum">§273.</p>

```
Kati āpattiyo sīla-vipattipaccayā pana;
```

```
Catassova siyuṃ sīla-vipattipaccayā pana.
```

<p rend="hangnum">§274.</p>

```
Jānaṃ pārājikaṃ dhammaṃ, sace chādeti bhikkhunī;
```

```
Cutā, thullaccayaṃ hoti, sace vematikā siyā.
```

<p rend="hangnum">§275.</p>

```
Pācitti bhikkhu saṅghādi-sesaṃ chādeti ce pana;
```

```
Attano pana duṭṭhullaṃ, chādento dukkaṭaṃ phuse.
```

<p rend="hangnum">§276.</p>

```
Āpattiyo <pb ed="M" n="0.0332" /> katācāra-vipattipaccayā pana;
```

```
Ekāyeva siyācāra-vipattipaccayā pana.
```

<p rend="hangnum">§277.</p>

```
Paṭicchādeti ācāra-vipattiṃ pana bhikkhu ce;
```

```
Ekamevassa bhikkhussa, hoti āpatti dukkaṭaṃ.
```

<p rend="hangnum">§278.</p>

```
Kati āpattiyo diṭṭhi-vipattipaccayā pana?
```

```
Dve panāpattiyo diṭṭhi-vipattipaccayā siyuṃ.
```

<p rend="hangnum">§279.</p>

```
Accajaṃ <pb ed="V" n="0.0293" /> pāpikaṃ diṭṭhiṃ, ñattiyā dukkaṭaṃ phuse;
```

```
Kammavācāya osāne, pācitti pariyāputā.
```

<p rend="hangnum">§280.</p>

```
Āpattiyo katājīva-vipattipaccayā pana?
```

```
Chaḷevāpajjatājīva-vipattipaccayā pana.
```

<p rend="hangnum">§281.</p>

```
Ājīvahetu pāpiccho, asantaṃ pana attani;
```

```
Manussuttaridhammaṃ tu, vadaṃ pārājikaṃ phuse.
```

<p rend="hangnum">§282.</p>

```
Sañcarittaṃ samāpanno, hoti saṅghādisesatā;
```

```
Pariyāyavacane ñāte, tassa thullaccayaṃ siyā.
```

<p rend="hangnum">§283.</p>

```
Paṇītabhojanaṃ vatvā, pācitti paribhuñjato;
```

```
Bhikkhunī tu sace hoti, pāṭidesaniyaṃ siyā.
```

<p rend="hangnum">§284.</p>

```
Ājīvahetu sūpaṃ vā, odanaṃ vā panattano;
```

```
Atthāya viññāpetvāna, dukkaṭaṃ paribhuñjato.
```

Catuvipattikathā.

#### Adhikaraṇapaccayakathā

<p rend="hangnum">§285.</p>

```
Vivādādhikaraṇamhā, kati āpattiyo siyuṃ?
```

```
Vivādādhikaraṇamhā, dve panāpattiyo siyuṃ.
```

<p rend="hangnum">§286.</p>

```
Pācitti <pb ed="M" n="0.0333" /> upasampannaṃ, hoti omasato pana;
```

```
Bhikkhussānupasampannaṃ, omasantassa dukkaṭaṃ.
```

<p rend="hangnum">§287.</p>

```
Anuvādādhikaraṇa-paccayāpattiyo kati?
```

```
Anuvādādhikaraṇa-paccayā tividhā siyuṃ.
```

<p rend="hangnum">§288.</p>

```
Anuddhaṃseti ce bhikkhuṃ, amūlantimavatthunā;
```

```
Saṅghādisesamāpatti-māpajjati, na saṃsayo.
```

<p rend="hangnum">§289.</p>

```
Tathā saṅghādisesena, anuddhaṃseti ce pana;
```

```
Pācitti, dukkaṭaṃ vuttaṃ, tathācāravipattiyā.
```

<p rend="hangnum">§290.</p>

```
Āpattipaccayā <pb ed="V" n="0.0294" /> vuttā, kati āpattiyo pana?
```

```
Āpattipaccayā vuttā, catassova mahesinā.
```

<p rend="hangnum">§291.</p>

```
Jānaṃ pārājikaṃ dhammaṃ, sace chādeti bhikkhunī;
```

```
Cutā, thullaccayaṃ hoti, sace vematikā siyā.
```

<p rend="hangnum">§292.</p>

```
Pācitti bhikkhu saṅghādi-sesaṃ chādeti ce pana;
```

```
Tathācāravipattiṃ tu, sace chādeti dukkaṭaṃ.
```

<p rend="hangnum">§293.</p>

```
Āpattiyo hi kiccādhi-karaṇapaccayā kati?
```

```
Pañceva honti kiccādhi-karaṇapaccayā pana.
```

<p rend="hangnum">§294.</p>

```
Samanubhāsanāyeva, ñattiyā dukkaṭaṃ phuse;
```

```
Samaṇī accajantīva, ukkhittassānuvattikā.
```

<p rend="hangnum">§295.</p>

```
Thullaccayaṃ dvayaṃ dvīhi, kammavācāhi sā phuse;
```

```
Kammavācāya osāne, tassā pārājikaṃ siyā.
```

<p rend="hangnum">§296.</p>

```
Samanubhāsanāyeva, bhedakassānuvattikā;
```

```
Na pariccajati taṃ laddhiṃ, hoti saṅghādisesatā.
```

<p rend="hangnum">§297.</p>

```
Samanubhāsanāyeva, pāpikāya ca diṭṭhiyā;
```

```
Yāvatatiyakaṃ tassā, pācittaccajatopi ca.
```

Adhikaraṇapaccayakathā.

#### Khandhakapucchākathā

<p rend="hangnum">§298.</p>

```
Khandhakesupi <pb ed="M" n="0.0334" /> āpatti-pabhedaṃ āgataṃ pana;
```

```
Pāṭavatthāya bhikkhūnaṃ, pavakkhāmi nibodhatha.
```

<p rend="hangnum">§299.</p>

```
Khandhake paṭhame tāva, kati āpattiyo siyuṃ?
```

```
Khandhake paṭhame tāva, dve panāpattiyo siyuṃ.
```

<p rend="hangnum">§300.</p>

```
Ūnavīsativassaṃ tu, karoto upasampadaṃ;
```

```
Hoti pācittiyaṃ tassa, sesesu pana dukkaṭaṃ.
```

<p rend="hangnum">§301.</p>

```
Kati <pb ed="V" n="0.0295" /> āpattiyo honti;
```

```
Khandhake tu uposathe?
```

```
Tisso āpattiyo honti;
```

```
Khandhake tu uposathe.
```

<p rend="hangnum">§302.</p>

```
‘‘Nassantete vinassantu’’, iti bhedapurakkhakā;
```

```
Uposathassa karaṇe, thullaccayamudīritaṃ.
```

<p rend="hangnum">§303.</p>

```
Ukkhittakena saddhiṃ tu, karontassa uposathaṃ;
```

```
Hoti pācittiyaṃ tassa, sesesu pana dukkaṭaṃ.
```

<p rend="hangnum">§304.</p>

```
Kati āpattiyo vuttā, vada vassūpanāyike?
```

```
Ekāva dukkaṭāpatti, vuttā vassūpanāyike.
```

<p rend="hangnum">§305.</p>

```
Kati āpattiyo vuttā, khandhake tu pavāraṇe?
```

```
Tisso āpattiyo vuttā, uposathasamā matā.
```

<p rend="hangnum">§306.</p>

```
Kati āpattiyo vuttā, camme? Tissova dīpitā;
```

```
Mārentānaṃ tu pācitti, gahetvā vacchatariṃ pana.
```

<p rend="hangnum">§307.</p>

```
Aṅgajātaṃ chupantassa, rattena pana cetasā;
```

```
Tassa thullaccayaṃ vuttaṃ, sesesu pana dukkaṭaṃ.
```

<p rend="hangnum">§308.</p>

```
Kati āpattiyo vuttā, bhesajjakkhandhake pana?
```

```
Tisso āpattiyo vuttā, bhesajjakkhandhake pana.
```

<p rend="hangnum">§309.</p>

```
Samantā <pb ed="M" n="0.0335" /> dvaṅgule tattha, thullaccayamudīritaṃ;
```

```
Bhojjayāgūsu pācitti, sesesu pana dukkaṭaṃ.
```

<p rend="hangnum">§310.</p>

```
Kathine natthi āpatti, paññattaṃ kevalaṃ pana;
```

```
Kati cīvarasaṃyutte, vuttā āpattiyo pana?
```

<p rend="hangnum">§311.</p>

```
Tisso cīvarasaṃyutte, vuttā āpattiyo pana;
```

```
Kusavākamaye cīre, thullaccayamudīritaṃ.
```

<p rend="hangnum">§312.</p>

```
Sanissaggāva pācitti, atireke tu cīvare;
```

```
Sesesu dukkaṭaṃ vuttaṃ, buddhenādiccabandhunā.
```

<p rend="hangnum">§313.</p>

```
Campeyyake ca kosambe, kammasmiṃ pārivāsike;
```

```
Tathā samuccaye ekā, dukkaṭāpatti dīpitā.
```

<p rend="hangnum">§314.</p>

```
Kati <pb ed="V" n="0.0296" /> āpattiyo vuttā, samathakkhandhake pana?
```

```
Dveyevāpattiyo vuttā, samathakkhandhake pana.
```

<p rend="hangnum">§315.</p>

```
Chandassa dāyako bhikkhu, pācitti yadi khīyati;
```

```
Sesesu pana sabbattha, dukkaṭaṃ samudāhaṭaṃ.
```

<p rend="hangnum">§316.</p>

```
Kati khuddakavatthusmiṃ, vuttā āpattiyo pana?
```

```
Tisso khuddakavatthusmiṃ, vuttā āpattiyo pana.
```

<p rend="hangnum">§317.</p>

```
Attano aṅgajātaṃ tu, chindaṃ thullaccayaṃ phuse;
```

```
Romanthe hoti pācitti, sese āpatti dukkaṭaṃ.
```

<p rend="hangnum">§318.</p>

```
Tathā senāsanasmiṃ tu, tisso āpattiyo siyuṃ;
```

```
Vissajjane ca garuno, thullaccayamudīritaṃ.
```

<p rend="hangnum">§319.</p>

```
Nikkaḍḍhane ca pācitti, saṅghikamhā vihārato;
```

```
Sesesu pana sabbattha, dukkaṭaṃ samudāhaṭaṃ.
```

<p rend="hangnum">§320.</p>

```
Kati āpattiyo saṅgha-bhede vuttā mahesinā?
```

```
Dve panāpattiyo saṅgha-bhede vuttā mahesinā.
```

<p rend="hangnum">§321.</p>

```
Bhedānuvattakānaṃ <pb ed="M" n="0.0336" /> tu, thullaccayamudīritaṃ;
```

```
Gaṇabhoge tu bhikkhūnaṃ, pācitti paridīpitā.
```

<p rend="hangnum">§322.</p>

```
Khandhake vattasaṃyutte, kati āpattiyo matā?
```

```
Khandhake vattasaṃyutte, dukkaṭāpattiyeva sā.
```

<p rend="hangnum">§323.</p>

```
Ṭhapane pātimokkhassa, tathā ekāva dīpitā;
```

```
Bhikkhunikkhandhake cāpi, kati āpattiyo matā?
```

<p rend="hangnum">§324.</p>

```
Bhikkhunikkhandhake cāpi, dve panāpattiyo matā;
```

```
Apavāraṇāya pācitti, sesesu pana dukkaṭaṃ.
```

Khandhakapucchākathā niṭṭhitā.

#### Samuṭṭhānasīsakathā

<p rend="hangnum">§325.</p>

```
Vibhaṅgesu <pb ed="V" n="0.0297" /> pana dvīsu, paññattāni mahesinā;
```

```
Yāni pārājikādīni, uddisanti uposathe.
```

<p rend="hangnum">§326.</p>

```
Tesaṃ dāni pavakkhāmi, samuṭṭhānamito paraṃ;
```

```
Pāṭavatthāya bhikkhūnaṃ, taṃ suṇātha samāhitā.
```

<p rend="hangnum">§327.</p>

```
Kāyo ca vācāpi ca kāyavācā;
```

```
Tāneva cittena yutāni tīṇi;
```

```
Ekaṅgikaṃ dvaṅgitivaṅgikanti;
```

```
Chadhā samuṭṭhānavidhiṃ vadanti.
```

<p rend="hangnum">§328.</p>

```
Tesu ekena vā dvīhi, tīhi vātha catūhi vā;
```

```
Chahi vāpattiyo nānā-samuṭṭhānehi jāyare.
```

<p rend="hangnum">§329.</p>

```
Tattha pañcasamuṭṭhānā, kā cāpatti na vijjati;
```

```
Hoti ekasamuṭṭhānā, pacchimeheva tīhipi.
```

<p rend="hangnum">§330.</p>

```
Tatheva <pb ed="M" n="0.0337" /> dvisamuṭṭhānā, kāyato kāyacittato;
```

```
Vācato vācacittamhā, tatiyacchaṭṭhatopi ca.
```

<p rend="hangnum">§331.</p>

```
Catutthacchaṭṭhato ceva, pañcamacchaṭṭhatopi ca;
```

```
Jāyate pañcadhāvesā, samuṭṭhāti na aññato.
```

<p rend="hangnum">§332.</p>

```
Tisamuṭṭhānikā nāma, paṭhamehi ca tīhipi;
```

```
Pacchimehi ca tīheva, samuṭṭhāti na aññato.
```

<p rend="hangnum">§333.</p>

```
Paṭhamā tatiyā ceva, catutthacchaṭṭhatopi ca;
```

```
Dutiyā tatiyā ceva, pañcamacchaṭṭhatopi ca.
```

<p rend="hangnum">§334.</p>

```
Dvidhā catusamuṭṭhānā, jāyate na panaññato;
```

```
Ekadhā chasamuṭṭhānā, samuṭṭhāti chaheva hi.
```

Āha ca –

<p rend="hangnum">§335.</p>

```
‘‘Tidhā ekasamuṭṭhānā, pañcadhā dvisamuṭṭhitā;
```

```
Dvidhā ticaturo ṭhānā, ekadhā chasamuṭṭhitā’’.
```

<p rend="hangnum">§336.</p>

```
Teraseva <pb ed="V" n="0.0298" /> ca nāmāni, samuṭṭhānavisesato;
```

```
Labhantāpattiyo sabbā, tāni vakkhāmito paraṃ.
```

<p rend="hangnum">§337.</p>

```
Paṭhamantimavatthuñca, dutiyaṃ sañcarittakaṃ;
```

```
Samanubhāsanañceva, kathineḷakalomakaṃ.
```

<p rend="hangnum">§338.</p>

```
Padasodhammamaddhānaṃ, theyyasatthañca desanā;
```

```
Bhūtārocanakañceva, corivuṭṭhāpanampi ca.
```

<p rend="hangnum">§339.</p>

```
Ananuññātakañcāti, sīsānetāni terasa;
```

```
Terasete samuṭṭhāna-nayā viññūhi cintitā.
```

<p rend="hangnum">§340.</p>

```
Tattha yā tu catutthena, samuṭṭhānena jāyate;
```

```
**Ādipārājikuṭṭhānā,** ayanti paridīpitā.
```

<p rend="hangnum">§341.</p>

```
Sacittakehi <pb ed="M" n="0.0338" /> tīheva, samuṭṭhānehi yā pana;
```

```
Jāyate sā panuddiṭṭhā, **adinnādānapubbakā**.
```

<p rend="hangnum">§342.</p>

```
Samuṭṭhānehi yāpatti, jātucchahipi jāyate;
```

```
**Sañcarittasamuṭṭhānā,** nāmāti paridīpitā.
```

<p rend="hangnum">§343.</p>

```
Chaṭṭheneva samuṭṭhāti, samuṭṭhānena yā pana;
```

```
Samuṭṭhānavasenāyaṃ, vuttā **samanubhāsanā**.
```

<p rend="hangnum">§344.</p>

```
Tatiyacchaṭṭhatoyeva, samuṭṭhāti hi yā pana;
```

```
Samuṭṭhānavasenāyaṃ, **kathinu**papadā matā.
```

<p rend="hangnum">§345.</p>

```
Jāyate yā panāpatti, kāyato kāyacittato;
```

```
Aya**meḷakalomā**di-samuṭṭhānāti dīpitā.
```

<p rend="hangnum">§346.</p>

```
Jāyate yā panāpatti, vācato vācacittato;
```

```
Ayaṃ tu **padasodhamma-samuṭṭhānā**ti vuccati.
```

<p rend="hangnum">§347.</p>

```
Kāyato kāyavācamhā, catutthacchaṭṭhatopi ca;
```

```
Jāyate sā pana**ddhāna-samuṭṭhānā**ti sūcitā.
```

<p rend="hangnum">§348.</p>

```
Catutthacchaṭṭhatoyeva, samuṭṭhāti hi yā pana;
```

```
**Theyyasatthasamuṭṭhānā,** ayanti paridīpitā.
```

<p rend="hangnum">§349.</p>

```
Pañcameneva yā cettha, samuṭṭhānena jāyate;
```

```
Samuṭṭhānavasenāyaṃ, **dhammadesanasaññitā**.
```

<p rend="hangnum">§350.</p>

```
Acittakehi <pb ed="V" n="0.0299" /> tīheva, samuṭṭhānehi yā siyā;
```

```
Samuṭṭhānavasenāyaṃ, **bhūtārocanapubbakā**.
```

<p rend="hangnum">§351.</p>

```
Pañcamacchaṭṭhatoyeva, yā samuṭṭhānato siyā;
```

```
Ayaṃ tu paṭhitā **cori-vuṭṭhāpana**samuṭṭhitā.
```

<p rend="hangnum">§352.</p>

```
Dutiyā tatiyamhā ca, pañcamacchaṭṭhatopi yā;
```

```
Jāyate **ananuññāta-samuṭṭhānā** ayaṃ siyā.
```

<p rend="hangnum">§353.</p>

```
Paṭhamaṃ dutiyaṃ tattha, catutthaṃ navamampi ca;
```

```
Dasamaṃ dvādasamañcāti, samuṭṭhānaṃ sacittakaṃ.
```

<p rend="hangnum">§354.</p>

```
Ekekasmiṃ <pb ed="M" n="0.0339" /> samuṭṭhāne, sadisā idha dissare;
```

```
Sukkañca kāyasaṃsaggo, paṭhamāniyatopi ca.
```

<p rend="hangnum">§355.</p>

```
Pubbupaparipāko ca, raho bhikkhuniyā saha;
```

```
Sabhojane, raho dve ca, aṅgulī, udake hasaṃ.
```

<p rend="hangnum">§356.</p>

```
Pahāre, uggire ceva, tepaññāsā ca sekhiyā;
```

```
Adhakkhakubbhajāṇuñca, gāmantaramavassutā.
```

<p rend="hangnum">§357.</p>

```
Talamaṭṭhudasuddhi ca, vassaṃvuṭṭhā tatheva ca;
```

```
Ovādāya na gacchantī, nānubandhe pavattiniṃ.
```

<p rend="hangnum">§358.</p>

```
Pañcasattati niddiṭṭhā, kāyacittasamuṭṭhitā;
```

```
Ime ekasamuṭṭhānā, methunena samā matā.
```

Paṭhamapārājikasamuṭṭhānaṃ.

<p rend="hangnum">§359.</p>

```
Viggahaṃ, uttariñceva, duṭṭhullaṃ, attakāmatā;
```

```
Duṭṭhadosā duve ceva, dutiyāniyatopi ca.
```

<p rend="hangnum">§360.</p>

```
Acchindanañca pariṇāmo, musā, omasapesuṇā;
```

```
Duṭṭhullārocanañceva, pathavīkhaṇanampi ca.
```

<p rend="hangnum">§361.</p>

```
Bhūtagāmaññavādo ca, ujjhāpanakameva ca;
```

```
Nikkaḍḍho, siñcanañceva, tathā āmisahetu ca.
```

<p rend="hangnum">§362.</p>

```
Bhuttāviṃ, ehanādariṃ, bhiṃsāpanakameva ca;
```

```
Apanidheyya, sañcicca, pāṇaṃ, sappāṇakampi ca.
```

<p rend="hangnum">§363.</p>

```
Ukkoṭanaṃ =00 tathā ūno, saṃvāso, nāsanena ca;
```

```
Sahadhammikaṃ, vilekhāya, mohanāmūlakena ca.
```

<p rend="hangnum">§364.</p>

```
Kukkuccaṃ, khīyanaṃ datvā, pariṇāmeyya puggale;
```

```
Kiṃ te, akālaṃ, acchinde, duggahā, nirayena vā.
```

<p rend="hangnum">§365.</p>

```
Gaṇassa <pb ed="M" n="0.0340" /> ca vibhaṅgañca, dubbalāsā tatheva ca;
```

```
Dhammikaṃ kathinuddhāraṃ, sañciccāphāsumeva ca.
```

<p rend="hangnum">§366.</p>

```
Sayaṃ upassayaṃ datvā, akkoseyya ca caṇḍikā;
```

```
Kulamaccharinī assa, gabbhiniṃ vuṭṭhapeyya ca.
```

<p rend="hangnum">§367.</p>

```
Pāyantiṃ, dve ca vassāni, saṅghenāsammatampi ca;
```

```
Tisso gihigatā vuttā, tissoyeva kumārikā.
```

<p rend="hangnum">§368.</p>

```
Ūnadvādasavassā dve, tathālaṃ tāva teti ca;
```

```
Sokāvassā tathā pāri-vāsikacchandadānato.
```

<p rend="hangnum">§369.</p>

```
Anuvassaṃ duve cāti, sikkhā ekūnasattati;
```

```
Adinnādānatulyattā, tisamuṭṭhānikā katā.
```

Dutiyapārājikasamuṭṭhānaṃ.

<p rend="hangnum">§370.</p>

```
Sañcarikuṭimahallakaṃ, dhovāpanañca paṭiggaho;
```

```
Cīvarassa ca viññatti, gahaṇañca taduttariṃ.
```

<p rend="hangnum">§371.</p>

```
Upakkhaṭadvayañceva, tathā dūtena cīvaraṃ;
```

```
Kosiyaṃ, suddhakāḷānaṃ, dvebhāgādānameva ca.
```

<p rend="hangnum">§372.</p>

```
Chabbassāni, purāṇassa, lomadhovāpanampi ca;
```

```
Rūpiyassa paṭiggāho, ubho nānappakārakā.
```

<p rend="hangnum">§373.</p>

```
Ūnabandhanapatto ca, vassasāṭikasuttakaṃ;
```

```
Vikappāpajjanaṃ, yāva, dvāra, dānañca sibbanaṃ.
```

<p rend="hangnum">§374.</p>

```
Pūvehi, paccayo jotiṃ, ratanaṃ, sūci, mañcakaṃ;
```

```
Tūlaṃ, nisīdanaṃ, kaṇḍu, vassikā, sugatassa ca.
```

<p rend="hangnum">§375.</p>

```
Aññaviññattisikkhā ca, aññacetāpanampi ca;
```

```
Saṅghikena duve vuttā, dve mahājanikena ca.
```

<p rend="hangnum">§376.</p>

```
Tathā <pb ed="M" n="0.0341" /> =01 puggalikenekaṃ, garupāvuraṇaṃ lahuṃ;
```

```
Dve vighāsodasāṭī ca, tathā samaṇacīvaraṃ.
```

<p rend="hangnum">§377.</p>

```
Iti ekūnapaṇṇāsa, dhammā dukkhantadassinā;
```

```
Chasamuṭṭhānikā ete, sañcarittasamā katā.
```

Sañcarittasamuṭṭhānaṃ.

<p rend="hangnum">§378.</p>

```
Saṅghabhedo ca bhedānu-vattadubbacadūsakā;
```

```
Duṭṭhullacchādanaṃ, diṭṭhi, chanda, ujjagghikā duve.
```

<p rend="hangnum">§379.</p>

```
Appasaddā duve vuttā, tathā na byāhareti ca;
```

```
Chamā, nīcāsane, ṭhānaṃ, pacchato, uppathena ca.
```

<p rend="hangnum">§380.</p>

```
Vajjacchādānuvattā ca, gahaṇaṃ, osāreyya ca;
```

```
Paccakkhāmīti sikkhā ca, tathā kismiñcideva ca.
```

<p rend="hangnum">§381.</p>

```
Saṃsaṭṭhā dve, vadhitvā ca, visibbetvā ca dukkhitaṃ;
```

```
Punadeva ca saṃsaṭṭhā, neva vūpasameyya ca.
```

<p rend="hangnum">§382.</p>

```
Jānaṃ sabhikkhukārāmaṃ, tatheva na pavāraye;
```

```
Tathā anvaddhamāsañca, sahajīviniyo duve.
```

<p rend="hangnum">§383.</p>

```
Sace me cīvaraṃ ayye, anubandhissasīti ca;
```

```
Sattatiṃsa ime dhammā, sambuddhena pakāsitā.
```

<p rend="hangnum">§384.</p>

```
Sabbe ete samuṭṭhānā, kāyavācādito siyuṃ;
```

```
Samāsamasameneva, katā samanubhāsanā.
```

Samanubhāsanasamuṭṭhānaṃ.

<p rend="hangnum">§385.</p>

```
Kathināni ca tīṇādi, patto, bhesajjameva ca;
```

```
Accekampi ca sāsaṅkaṃ, pakkamantadvayampi ca.
```

<p rend="hangnum">§386.</p>

```
Tathā <pb ed="M" n="0.0342" /> upassayaṃ gantvā, bhojanañca paramparaṃ;
```

```
Anatirittaṃ sabhatto, vikappetvā tatheva ca.
```

<p rend="hangnum">§387.</p>

```
Rañño, vikāle, vosāsā-raññakussayavādikā;
```

```
Pattasannicayañceva, pure, pacchā, vikālake.
```

<p rend="hangnum">§388.</p>

```
Pañcāhikaṃ =02, saṅkamaniṃ, tathā āvasathadvayaṃ;
```

```
Pasākhe, āsane cāti, ekūnatiṃsime pana.
```

<p rend="hangnum">§389.</p>

```
Dvisamuṭṭhānikā dhammā, niddiṭṭhā kāyavācato;
```

```
Kāyavācādito ceva, sabbe kathinasambhavā.
```

Kathinasamuṭṭhānaṃ.

<p rend="hangnum">§390.</p>

```
Dve seyyāhaccapādo ca, piṇḍañca gaṇabhojanaṃ;
```

```
Vikāle, sannidhiñceva, dantaponamacelakaṃ.
```

<p rend="hangnum">§391.</p>

```
Uyyuttañca vasuyyodhiṃ, surā, orena nhāyanaṃ;
```

```
Dubbaṇṇakaraṇañceva, pāṭidesaniyadvayaṃ.
```

<p rend="hangnum">§392.</p>

```
Lasuṇaṃ, upatiṭṭheyya, naccadassanameva ca;
```

```
Naggaṃ, attharaṇaṃ, mañce, antoraṭṭhe, tathā bahi.
```

<p rend="hangnum">§393.</p>

```
Antovassamagārañca, āsandiṃ, suttakantanaṃ;
```

```
Veyyāvaccaṃ, sahatthā ca, āvāse ca abhikkhuke.
```

<p rend="hangnum">§394.</p>

```
Chattaṃ, yānañca saṅghāṇiṃ, alaṅkāraṃ, gandhavāsitaṃ;
```

```
Bhikkhunī, sikkhamānā ca, sāmaṇerī, gihīniyā.
```

<p rend="hangnum">§395.</p>

```
Tathā saṃkaccikā cāti, tecattālīsime pana;
```

```
Sabbe eḷakalomena, dvisamuṭṭhānikā samā.
```

Eḷakalomasamuṭṭhānaṃ.

<p rend="hangnum">§396.</p>

```
Aññatrāsammato <pb ed="M" n="0.0343" /> ceva, tathā atthaṅgatena ca;
```

```
Tiracchānavijjā dve vuttā, anokāsakatampi ca.
```

<p rend="hangnum">§397.</p>

```
Sabbe cha panime dhammā, vācato vācacittato;
```

```
Dvisamuṭṭhānikā honti, padasodhammatulyatā.
```

Padasodhammasamuṭṭhānaṃ.

<p rend="hangnum">§398.</p>

```
Ekaṃ nāvaṃ, paṇītañca, saṃvidhānañca saṃhare;
```

```
Dhaññaṃ, nimantitā ceva, pāṭidesaniyaṭṭhakaṃ.
```

<p rend="hangnum">§399.</p>

```
Etā =03 catusamuṭṭhānā, sikkhā cuddasa honti hi;
```

```
Paññattā buddhaseṭṭhena, addhānena samā matā.
```

Addhānasamuṭṭhānaṃ.

<p rend="hangnum">§400.</p>

```
Sutiṃ, sūpādiviññattiṃ, andhakāre tatheva ca;
```

```
Paṭicchanne ca okāse, byūhe cāti ime chapi.
```

<p rend="hangnum">§401.</p>

```
Sabbe tu dvisamuṭṭhānā, catutthacchaṭṭhato siyuṃ;
```

```
Theyyasatthasamuṭṭhānā, desitādiccabandhunā.
```

Theyyasatthasamuṭṭhānaṃ.

<p rend="hangnum">§402.</p>

```
Chatta, daṇḍakarassāpi, satthāvudhakarassapi;
```

```
Pādukūpāhanā, yānaṃ, seyyā, pallatthikāya ca.
```

<p rend="hangnum">§403.</p>

```
Veṭhitoguṇṭhito cāti, ekādasa nidassitā;
```

```
Sabbe ekasamuṭṭhānā, dhammadesanasaññitā.
```

Dhammadesanasamuṭṭhānaṃ.

<p rend="hangnum">§404.</p>

```
Bhūtārocanakañceva<pb ed="M" n="0.0344" />, corivuṭṭhāpanampi ca;
```

```
Ananuññātamattañhi, asambhinnamidaṃ tayaṃ.
```

Samuṭṭhānasīsakathā niṭṭhitā.

#### Ekuttaranayakathā

<p rend="hangnum">§405.</p>

```
Kati āpattiyo honti, samuṭṭhānena ādinā?
```

```
Pañca āpattiyo honti, kuṭiṃ saṃyācikāya tu.
```

<p rend="hangnum">§406.</p>

```
Karoto pana tissova, payoge dukkaṭādayo;
```

```
Vikāle pana pācitti, tathā aññātihatthato.
```

<p rend="hangnum">§407.</p>

```
Gahetvā bhuñjato vuttaṃ, pāṭidesaniyampi ca;
```

```
Pañcimāpattiyo honti, samuṭṭhānena ādinā.
```

<p rend="hangnum">§408.</p>

```
Kati =04 āpattiyo honti, dutiyena tuvaṃ bhaṇa?
```

```
Āpattiyo catassova, hontīti paridīpaye.
```

<p rend="hangnum">§409.</p>

```
‘‘Kuṭiṃ mama karothā’’ti, samādisati bhikkhu ce;
```

```
Karonti ce kuṭiṃ tassa, vipannaṃ sabbathā pana.
```

<p rend="hangnum">§410.</p>

```
Tisso purimaniddiṭṭhā, payoge dukkaṭādayo;
```

```
Padasodhammamūlena, catassova bhavantimā.
```

<p rend="hangnum">§411.</p>

```
Tatiyena kati jāyanti, samuṭṭhānena me bhaṇa?
```

```
Tatiyena tuvaṃ brūmi, pañcadhāpattiyo siyuṃ.
```

<p rend="hangnum">§412.</p>

```
Bhikkhu saṃvidahitvāna;
```

```
Karoti ca kuṭiṃ sace;
```

```
Tisso āpattiyo honti;
```

```
Payoge dukkaṭādayo.
```

<p rend="hangnum">§413.</p>

```
Paṇītabhojanaṃ <pb ed="M" n="0.0345" /> vatvā, hoti pācitti bhuñjato;
```

```
Bhikkhuniṃ na nivāretvā, pāṭidesaniyaṃ siyā.
```

<p rend="hangnum">§414.</p>

```
Siyuṃ kati catutthena, samuṭṭhānena me bhaṇa?
```

```
Chaḷevāpattiyo honti, methunaṃ yadi sevati.
```

<p rend="hangnum">§415.</p>

```
Hoti pārājikaṃ tassa, kuṭiṃ saṃyācikāya tu;
```

```
Karoto pana tissova, payoge dukkaṭādayo.
```

<p rend="hangnum">§416.</p>

```
Vikāle pana pācitti, tathā aññātihatthato;
```

```
Gahetvā bhuñjato vuttaṃ, pāṭidesaniyampi ca.
```

<p rend="hangnum">§417.</p>

```
Kati āpattiyo honti, pañcamena? Cha honti hi;
```

```
Manussuttaridhammaṃ tu, vadaṃ pārājikaṃ phuse.
```

<p rend="hangnum">§418.</p>

```
‘‘Kuṭiṃ mama karothā’’ti;
```

```
Samādisati bhikkhu ce;
```

```
Karonti ce kuṭiṃ tisso;
```

```
Honti tā dukkaṭādayo.
```

<p rend="hangnum">§419.</p>

```
Vāceti padaso dhammaṃ, hoti pācitti bhikkhuno;
```

```
Davakamyatā vadantassa, tassa dubbhāsitaṃ siyā.
```

<p rend="hangnum">§420.</p>

```
Samuṭṭhānena =05 chaṭṭhena, kati āpattiyo siyuṃ?
```

```
Cha ca saṃvidahitvāna, bhaṇḍaṃ harati ce cuto.
```

<p rend="hangnum">§421.</p>

```
‘‘Kuṭiṃ mama karothā’’ti;
```

```
Samādisati bhikkhu ce;
```

```
Karonti ce kuṭiṃ tisso;
```

```
Honti tā dukkaṭādayo.
```

<p rend="hangnum">§422.</p>

```
Paṇītabhojanaṃ vatvā, hoti pācitti bhuñjato;
```

```
Bhikkhuniṃ na nivāretvā, pāṭidesaniyaṃ siyā.
```

<p rend="hangnum">§423.</p>

```
Idha <pb ed="M" n="0.0346" /> yo vimatūparamaṃ paramaṃ;
```

```
Imamuttaramuttarati;
```

```
Vinayaṃ sunayaṃ sunayena yuto;
```

```
Sa ca duttaramuttaramuttarati.
```

Āpattisamuṭṭhānakathā.

<p rend="hangnum">§424.</p>

```
Ito paraṃ pavakkhāmi, paramekuttaraṃ nayaṃ;
```

```
Avikkhittena cittena, taṃ suṇātha samāhitā.
```

<p rend="hangnum">§425.</p>

```
Ke āpattikarā dhammā, anāpattikarāpi ke?
```

```
Kā panāpattiyo nāma, lahukā garukāpi kā?
```

<p rend="hangnum">§426.</p>

```
Sāvasesā ca kāpatti, kā nāmānavasesakā?
```

```
Duṭṭhullā nāma kāpatti, aduṭṭhullāpi nāma kā?
```

<p rend="hangnum">§427.</p>

```
Niyatā nāma kāpatti, kā panāniyatāpi ca?
```

```
Desanāgāminī kā ca, kā cādesanagāminī?
```

<p rend="hangnum">§428.</p>

```
Samuṭṭhānāni āpatti-karā dhammāti dīpitā;
```

```
Anāpattikarā dhammā, samathā satta dassitā.
```

<p rend="hangnum">§429.</p>

```
Pārājikādayo satta-vidhā āpattiyo siyuṃ;
```

```
Lahukā tattha pañceva, honti thullaccayādayo.
```

<p rend="hangnum">§430.</p>

```
Pārājikaṃ ṭhapetvāna, sāvasesāvasesakā;
```

```
Ekā pārājikāpatti, matā anavasesakā.
```

<p rend="hangnum">§431.</p>

```
‘‘Duṭṭhullā’’ti =06 ca niddiṭṭhā, duvidhāpattiādito;
```

```
Sesā pañcavidhāpatti, ‘‘aduṭṭhullā’’ti dīpitā.
```

<p rend="hangnum">§432.</p>

```
Pañcānantariyasaṃyuttā, niyatāniyatetarā;
```

```
Desanāgāminī pañca, dve panādesagāmikā.
```

Ekakakathā.

<p rend="hangnum">§433.</p>

```
Abhabbāpattiko <pb ed="M" n="0.0347" /> ko ca, bhabbāpattikapuggalo?
```

```
Upasampadakammaṃ tu, satthunā kassa vāritaṃ?
```

<p rend="hangnum">§434.</p>

```
Āpattimāpajjituṃ dveva loke;
```

```
Buddhā ca paccekabuddhā abhabbā;
```

```
Āpattimāpajjituṃ dveva loke;
```

```
Bhikkhū ca bhabbā atha bhikkhunī ca.
```

<p rend="hangnum">§435.</p>

```
Addhavihīno aṅgavihīno;
```

```
Vatthuvipanno dukkaṭakārī;
```

```
No paripuṇṇo yācati yo no;
```

```
Tassupasampadā paṭisiddhā.
```

<p rend="hangnum">§436.</p>

```
Atthāpatti have laddha-samāpattissa bhikkhuno;
```

```
Atthāpatti hi no laddha-samāpattissa dīpitā.
```

<p rend="hangnum">§437.</p>

```
Bhūtassārocanaṃ laddha-samāpattissa niddise;
```

```
Abhūtārocanāpatti, asamāpattilābhino.
```

<p rend="hangnum">§438.</p>

```
Atthi saddhammasaṃyuttā, asaddhammayutāpi ca;
```

```
Saparikkhārasaṃyuttā, parasantakasaṃyutā.
```

<p rend="hangnum">§439.</p>

```
Padasodhammamūlādī, saddhammapaṭisaṃyutā;
```

```
Duṭṭhullavācasaṃyuttā, asaddhammayutā siyā.
```

<p rend="hangnum">§440.</p>

```
Atirekadasāhaṃ tu, ṭhapane cīvarādino;
```

```
Anissajjitvā bhoge ca, saparikkhārasaṃyutā.
```

<p rend="hangnum">§441.</p>

```
Saṅghassa mañcapīṭhādiṃ, ajjhokāsattharepi ca;
```

```
Anāpucchāva gamane, parasantakasaṃyutā.
```

<p rend="hangnum">§442.</p>

```
Kathañhi =07 bhaṇato saccaṃ, garukaṃ hoti bhikkhuno?
```

```
Kathaṃ musā bhaṇantassa, lahukāpatti jāyate?
```

<p rend="hangnum">§443.</p>

```
‘‘Sikharaṇī’’ti <pb ed="M" n="0.0348" /> saccaṃ tu, bhaṇato garukaṃ siyā;
```

```
Sampajānamusāvāde, pācitti lahukā bhave.
```

<p rend="hangnum">§444.</p>

```
Kathaṃ musā bhaṇantassa, garukaṃ hoti bhikkhuno?
```

```
Kathañca bhaṇato saccaṃ, āpatti lahukā siyā?
```

<p rend="hangnum">§445.</p>

```
Abhūtārocane tassa, garukāpatti dīpitā;
```

```
Bhūtassārocane saccaṃ, vadato lahukā siyā.
```

<p rend="hangnum">§446.</p>

```
Kathaṃ bhūmigato dosaṃ, na vehāsagato phuse?
```

```
Kathaṃ vehāsago dosaṃ, na ca bhūmigato phuse?
```

<p rend="hangnum">§447.</p>

```
Saṅghakammaṃ vikopetuṃ, hatthapāsaṃ jahaṃ phuse;
```

```
Kesamattampi ākāse, tiṭṭhato natthi vajjatā.
```

<p rend="hangnum">§448.</p>

```
Āhaccapādakaṃ mañcaṃ, vehāsakuṭiyūpari;
```

```
Pīṭhaṃ vābhinisīdanto, āpajjati na bhūmito.
```

<p rend="hangnum">§449.</p>

```
Pavisanto kathaṃ bhikkhu, āpajjati, na nikkhamaṃ?
```

```
Pavisanto kathaṃ bhikkhu, pavisanto na ceva taṃ?
```

<p rend="hangnum">§450.</p>

```
Sachattupāhano vatta-mapūretvāna kevalaṃ;
```

```
Pavisanto panāpattiṃ, āpajjati, na nikkhamaṃ.
```

<p rend="hangnum">§451.</p>

```
Gamiko gamikavattāni, apūretvāna nikkhamaṃ;
```

```
Nikkhamantova āpattiṃ, phuseyya, pavisaṃ na ca.
```

<p rend="hangnum">§452.</p>

```
Ādiyanto panāpattiṃ, āpajjati kathaṃ vada?
```

```
Tathevānādiyantopi, āpajjati kathaṃ vada?
```

<p rend="hangnum">§453.</p>

```
Bhikkhunī atigambhīraṃ, yā kācudakasuddhikaṃ;
```

```
Ādiyantī panāpattiṃ, āpajjati, na saṃsayo.
```

<p rend="hangnum">§454.</p>

```
Anādiyitvā dubbaṇṇa-karaṇaṃ pana cīvaraṃ;
```

```
Yevaṃ anādiyantova, āpajjati hi nāma so.
```

<p rend="hangnum">§455.</p>

```
Samādiyanto āpattiṃ, āpajjati kathaṃ pana?
```

```
Tathāsamādiyantopi, āpajjati kathaṃ pana?
```

<p rend="hangnum">§456.</p>

```
Yo <pb ed="M" n="0.0349" /> =08 hi mūgabbatādīni, vatānidha samādiyaṃ;
```

```
Samādiyanto āpattiṃ, āpajjati hi nāma so.
```

<p rend="hangnum">§457.</p>

```
Yo hi kammakato bhikkhu, vuttaṃ vattaṃ panattano;
```

```
Tañcāsamādiyantova, āpajjati hi nāma so.
```

<p rend="hangnum">§458.</p>

```
Karontova panāpattiṃ, kathamāpajjate naro?
```

```
Na karonto kathaṃ nāma, samaṇo dosavā siyā?
```

<p rend="hangnum">§459.</p>

```
Bhaṇḍāgārikakammañca, vejjakammañca cīvaraṃ;
```

```
Aññātikāya sibbanto, karaṃ āpajjate naro.
```

<p rend="hangnum">§460.</p>

```
Upajjhāyassa vattāni, vattāni itarassa vā;
```

```
Akaronto panāpattiṃ, āpajjati hi nāma so.
```

<p rend="hangnum">§461.</p>

```
Dento āpajjatāpattiṃ, na dentopi kathaṃ bhaṇa?
```

```
Aññātikāya yaṃ kiñci, bhikkhu bhikkhuniyā pana.
```

<p rend="hangnum">§462.</p>

```
Cīvaraṃ dadamāno hi, dento āpajjate pana;
```

```
Tathantevāsikādīnaṃ, adento cīvarādikaṃ.
```

<p rend="hangnum">§463.</p>

```
Attasannissitā atthi, tatheva paranissitā;
```

```
Mudulambādino attā, sesā hi paranissitā.
```

<p rend="hangnum">§464.</p>

```
Kathañca paṭigaṇhanto, āpajjati hi vajjataṃ?
```

```
Kathamappaṭigaṇhanto, āpajjati hi vajjataṃ?
```

<p rend="hangnum">§465.</p>

```
Cīvaraṃ paṭigaṇhanto, bhikkhu aññātihatthato;
```

```
Ovādañca na gaṇhanto, āpajjati hi vajjataṃ.
```

<p rend="hangnum">§466.</p>

```
Kathañca paribhogena, āpajjati tapodhano?
```

```
Kathaṃ na paribhogena, āpajjati tapodhano?
```

<p rend="hangnum">§467.</p>

```
Yo hi nissaggiyaṃ vatthuṃ, accajitvā nisevati;
```

```
Ayaṃ tu paribhogena, āpajjati, na saṃsayo.
```

<p rend="hangnum">§468.</p>

```
Atikkamentī saṅghāṭi-cāraṃ pañcāhikaṃ pana;
```

```
Ayaṃ tu paribhogena, āpajjati hi bhikkhunī.
```

<p rend="hangnum">§469.</p>

```
Divāpajjati <pb ed="M" n="0.0350" /> no rattiṃ, rattimeva ca no divā;
```

```
Dvāraṃ asaṃvaritvāna, sento āpajjate divā.
```

<p rend="hangnum">§470.</p>

```
Sagāraseyyakaṃ =09 rattiṃ, āpajjati hi no divā;
```

```
Aruṇugge panāpatti, kathaṃ na aruṇuggame?
```

<p rend="hangnum">§471.</p>

```
Ekachārattasattāha-dasāhādiatikkame;
```

```
Phusanto vuttamāpattiṃ, āpajjatyaruṇuggame.
```

<p rend="hangnum">§472.</p>

```
Pavāretvāna bhuñjanto, phuse na aruṇuggame;
```

```
Chindantassa siyāpatti, kathamacchindato siyā?
```

<p rend="hangnum">§473.</p>

```
Chindanto bhūtagāmañca, aṅgajātañca attano;
```

```
Pārājikañca pācittiṃ, phuse thullaccayampi ca.
```

<p rend="hangnum">§474.</p>

```
Na chindanto nakhe kese, āpajjati hi nāma so;
```

```
Chādentopajjatāpattiṃ, nacchādento kathaṃ pana?
```

<p rend="hangnum">§475.</p>

```
Chādento pana āpattiṃ, chādentopajjate naro;
```

```
Āpajjati panacchinno, nacchādento tiṇādinā.
```

<p rend="hangnum">§476.</p>

```
Āpajjati hi dhārento, na dhārento kathaṃ pana?
```

```
Dhārento kusacīrādiṃ, dhārentopajjate pana.
```

<p rend="hangnum">§477.</p>

```
Dinnaṃ nissaṭṭhapattaṃ taṃ, adhārentova dosavā;
```

```
Sacittakadukaṃ saññā-vimokkhakadukaṃ bhave.
```

Dukakathā.

<p rend="hangnum">§478.</p>

```
Atthāpatti hi tiṭṭhante, nāthe, no parinibbute;
```

```
Nibbute na tu tiṭṭhante, atthāpattubhayatthapi.
```

<p rend="hangnum">§479.</p>

```
Ruhiruppādanāpatti, ṭhite, no parinibbute;
```

```
Theramāvusavādena, vadato parinibbute.
```

<p rend="hangnum">§480.</p>

```
Āpattiyo <pb ed="M" n="0.0351" /> imā dvepi, ṭhapetvā sugate pana;
```

```
Avasesā dharantepi, bhavanti parinibbute.
```

<p rend="hangnum">§481.</p>

```
Kāleyeva siyāpatti, vikāle na siyā kathaṃ?
```

```
Vikāle tu siyāpatti, na kāle, ubhayatthapi?
```

<p rend="hangnum">§482.</p>

```
Bhuñjatonatirittaṃ tu, kālasmiṃ, no vikālake;
```

```
Vikālabhojanāpatti, vikāle, tu na kālake.
```

<p rend="hangnum">§483.</p>

```
Avasesaṃ =10 panāpattiṃ, āpajjati hi sabbadā;
```

```
Sabbaṃ kāle vikāle ca, natthi tattha ca saṃsayo.
```

<p rend="hangnum">§484.</p>

```
Rattimeva panāpattiṃ, āpajjati ca no divā;
```

```
Divāpajjati no rattiṃ, āpajjatubhayatthapi.
```

<p rend="hangnum">§485.</p>

```
Sahaseyyā siyā rattiṃ, dvārāsaṃvaramūlakā;
```

```
Divā, sesā panāpatti, siyā rattiṃ divāpi ca.
```

<p rend="hangnum">§486.</p>

```
Dasavasso tu no ūna-dasavasso siyā kathaṃ?
```

```
Hotūnadasavasso, no, dasavassūbhayatthapi?
```

<p rend="hangnum">§487.</p>

```
Upaṭṭhāpeti ce bālo, parisaṃ dasavassiko;
```

```
Āpattiṃ pana abyatto, āpajjati, na saṃsayo.
```

<p rend="hangnum">§488.</p>

```
Tathūnadasavasso ca, ‘‘paṇḍitoha’’nti gaṇhati;
```

```
Parisaṃ, dasavasso no, sesamāpajjate ubho.
```

<p rend="hangnum">§489.</p>

```
Kāḷe āpajjatāpattiṃ, na juṇhe juṇhake kathaṃ;
```

```
Āpajjati, na kāḷasmiṃ, āpajjatūbhayatthapi?
```

<p rend="hangnum">§490.</p>

```
Vassaṃ anupagacchanto, kāḷe, no juṇhake pana;
```

```
Āpajjatāpavārento, juṇhe, na pana kāḷake.
```

<p rend="hangnum">§491.</p>

```
Avasesaṃ tu paññatta-māpattimavipattinā;
```

```
Kāḷe ceva ca juṇhe ca, āpajjati, na saṃsayo.
```

<p rend="hangnum">§492.</p>

```
Vassūpagamanaṃ kāḷe, no juṇhe, tu pavāraṇā;
```

```
Juṇhe kappati, no kāḷe, sesaṃ panubhayatthapi.
```

<p rend="hangnum">§493.</p>

```
Atthāpatti <pb ed="M" n="0.0352" /> tu hemante, na hotītarutudvaye;
```

```
Gimheyeva na sesesu, vasse no itaradvaye.
```

<p rend="hangnum">§494.</p>

```
Dine pāḷipadakkhāte, kattike puṇṇamāsiyā;
```

```
Ṭhapitaṃ tu vikappetvā, vassasāṭikacīvaraṃ.
```

<p rend="hangnum">§495.</p>

```
Āpajjati ca hemante, nivāseti ca taṃ sace;
```

```
Puṇṇamādivasasmiñhi, kattikassa tu pacchime.
```

<p rend="hangnum">§496.</p>

```
Taṃ apaccuddharitvāva, hemanteyeva, netare;
```

```
Āpajjatīti niddiṭṭhaṃ, **kurundaṭṭhakathāya** tu.
```

<p rend="hangnum">§497.</p>

```
‘‘Atirekamāso =11 seso’’ti;
```

```
Pariyesanto ca gimhike;
```

```
Gimhe āpajjatāpattiṃ;
```

```
Na tvevitarutudvaye.
```

<p rend="hangnum">§498.</p>

```
Vijjamāne sace naggo, vassasāṭikacīvare;
```

```
Ovassāpeti yo kāyaṃ, vasse āpajjatīdha so.
```

<p rend="hangnum">§499.</p>

```
Āpajjati hi saṅghova, na gaṇo na ca puggalo;
```

```
Gaṇova na ca sesā hi, puggalova na cāpare.
```

<p rend="hangnum">§500.</p>

```
Adhiṭṭhānaṃ karonto vā, pārisuddhiuposathaṃ;
```

```
Saṅgho vāpajjatāpattiṃ, na gaṇo na ca puggalo.
```

<p rend="hangnum">§501.</p>

```
Suttuddesamadhiṭṭhānaṃ, karonto vā uposathaṃ;
```

```
Gaṇo vāpajjatāpattiṃ, na saṅgho na ca puggalo.
```

<p rend="hangnum">§502.</p>

```
Suttuddesaṃ karonto vā, eko pana uposathaṃ;
```

```
Puggalopajjatāpattiṃ, na ca saṅgho gaṇo na ca.
```

<p rend="hangnum">§503.</p>

```
Āpajjati gilānova, nāgilāno kathaṃ pana;
```

```
Āpajjatāgilānova, no gilāno ubhopi ca?
```

<p rend="hangnum">§504.</p>

```
Bhesajjena <pb ed="M" n="0.0353" /> panaññena, atthe sati ca yo pana;
```

```
Viññāpeti tadaññaṃ so, āpajjati akallako.
```

<p rend="hangnum">§505.</p>

```
Na bhesajjena atthepi, bhesajjaṃ viññāpeti ce;
```

```
Āpajjatāgilānova, sesaṃ pana ubhopi ca.
```

<p rend="hangnum">§506.</p>

```
Atthāpatti hi antova, na bahiddhā, tathā bahi;
```

```
Āpajjati, na cevanto, atthāpattubhayatthapi.
```

<p rend="hangnum">§507.</p>

```
Anupakhajja seyyaṃ tu, kappento pana kevalaṃ;
```

```
Āpajjati panāpattiṃ, antoyeva ca, no bahi.
```

<p rend="hangnum">§508.</p>

```
Ajjhokāse tu mañcādiṃ, santharitvāna pakkamaṃ;
```

```
Bahiyeva ca, no anto, sesaṃ panubhayatthapi.
```

<p rend="hangnum">§509.</p>

```
Antosīmāyevāpattiṃ, bahisīmāya neva ca;
```

```
Bahisīmāya, no anto-sīmāya, ubhayatthapi.
```

<p rend="hangnum">§510.</p>

```
Sachattupāhano =12 bhikkhu, pavisanto tapodhano;
```

```
Upacārasīmokkante, anto āpajjate pana.
```

<p rend="hangnum">§511.</p>

```
Gamiko dārubhaṇḍādiṃ, paṭisāmanavattakaṃ;
```

```
Apūretvāna gacchanto, upacārassatikkame.
```

<p rend="hangnum">§512.</p>

```
Āpajjati panāpattiṃ, bahisīmāyayeva so;
```

```
Sesamāpajjate anto-bahisīmāya sabbaso.
```

Tikakathā.

<p rend="hangnum">§513.</p>

```
Sakavācāya āpanno, paravācāya sujjhati;
```

```
Paravācāya āpanno, sakavācāya sujjhati.
```

<p rend="hangnum">§514.</p>

```
Sakavācāya āpanno, sakavācāya sujjhati;
```

```
Paravācāya āpanno, paravācāya sujjhati.
```

<p rend="hangnum">§515.</p>

```
Vacīdvārikamāpattiṃ<pb ed="M" n="0.0354" />, āpanno sakavācato;
```

```
Tiṇavatthārakaṃ gantvā, paravācāya sujjhati.
```

<p rend="hangnum">§516.</p>

```
Tathā appaṭinissagge, pāpikāya hi diṭṭhiyā;
```

```
Parassa kammavācāya, āpajjitvāna vajjataṃ.
```

<p rend="hangnum">§517.</p>

```
Desento bhikkhuno mūle, sakavācāya sujjhati;
```

```
Vacīdvārikamāpattiṃ, āpanno bhikkhusantike.
```

<p rend="hangnum">§518.</p>

```
Desetvā taṃ visujjhanto, sakavācāya sujjhati;
```

```
Saṅghādisesamāpattiṃ, yāvatatiyakaṃ pana.
```

<p rend="hangnum">§519.</p>

```
Parassa kammavācāya, āpajjitvā tathā puna;
```

```
Parassa parivāsādi-kammavācāya sujjhati.
```

<p rend="hangnum">§520.</p>

```
Kāyenāpajjatāpattiṃ, vācāya ca visujjhati;
```

```
Vācāyāpajjatāpattiṃ, kāyena ca visujjhati.
```

<p rend="hangnum">§521.</p>

```
Kāyenāpajjatāpattiṃ, kāyeneva visujjhati;
```

```
Vācāyāpajjatāpattiṃ, vācāyeva visujjhati.
```

<p rend="hangnum">§522.</p>

```
Kāyadvārikamāpattiṃ, kāyenāpajjate, puna;
```

```
Desento taṃ panāpattiṃ, vācāyeva visujjhati.
```

<p rend="hangnum">§523.</p>

```
Vacīdvārikamāpattiṃ =13, āpajjitvāna vācato;
```

```
Tiṇavatthārakaṃ gantvā, kāyeneva visujjhati.
```

<p rend="hangnum">§524.</p>

```
Kāyadvārikamāpattiṃ, āpajjitvāna kāyato;
```

```
Tiṇavatthārakaṃ gantvā, kāyeneva visujjhati.
```

<p rend="hangnum">§525.</p>

```
Vacīdvārikamāpattiṃ, āpajjitvā tapodhano;
```

```
Tameva pana desento, vācāyeva visujjhati.
```

<p rend="hangnum">§526.</p>

```
Sutto āpajjatāpattiṃ, paṭibuddho visujjhati;
```

```
Āpanno paṭibuddhova, sutto sujjhati so kathaṃ?
```

<p rend="hangnum">§527.</p>

```
Sutto āpajjatāpattiṃ, suttoyeva visujjhati;
```

```
Paṭibuddhova āpanno, paṭibuddho visujjhati?
```

<p rend="hangnum">§528.</p>

```
Sagāraseyyakādiṃ <pb ed="M" n="0.0355" /> tu, sutto āpajjate naro;
```

```
Desento pana taṃ ñatvā, paṭibuddho visujjhati.
```

<p rend="hangnum">§529.</p>

```
Āpajjitvāna jagganto, tiṇavatthārake pana;
```

```
Samathe tu sayantova, sutto vuṭṭhāti nāma so.
```

<p rend="hangnum">§530.</p>

```
Sagāraseyyakādiṃ tu, sutto āpajjate naro;
```

```
Sayanto tiṇavatthāre, suttoyeva visujjhati.
```

<p rend="hangnum">§531.</p>

```
Āpajjitvā panāpattiṃ, jagganto pana kevalaṃ;
```

```
Desento pana taṃ pacchā, paṭibuddho visujjhati.
```

<p rend="hangnum">§532.</p>

```
Āpajjitvā acittova, sacittova visujjhati;
```

```
Āpajjitvā sacittova, acittova visujjhati.
```

<p rend="hangnum">§533.</p>

```
Āpajjitvā acittova, acittova visujjhati;
```

```
Āpajjitvā sacittova, sacittova visujjhati.
```

<p rend="hangnum">§534.</p>

```
Acitto, cittakāpattiṃ, āpajjitvā tapodhano;
```

```
Pacchā taṃ pana desento, sacittova visujjhati.
```

<p rend="hangnum">§535.</p>

```
Tathā sacittakāpattiṃ, āpajjitvā sacittako;
```

```
Sayanto tiṇavatthāre, acittova visujjhati.
```

<p rend="hangnum">§536.</p>

```
Evamevaṃ amissetvā, pacchimaṃ tu padadvayaṃ;
```

```
Ettha vuttānusārena, veditabbaṃ vibhāvinā.
```

<p rend="hangnum">§537.</p>

```
Āpajjati =14 ca kammena, akammena visujjhati;
```

```
Āpajjati akammena, kammeneva visujjhati.
```

<p rend="hangnum">§538.</p>

```
Kammenāpajjatāpattiṃ, kammeneva visujjhati;
```

```
Āpajjati akammena, akammena visujjhati.
```

<p rend="hangnum">§539.</p>

```
Accajaṃ pāpikaṃ diṭṭhiṃ, āpajjitvāna kammato;
```

```
Desento pana taṃ pacchā, akammena visujjhati.
```

<p rend="hangnum">§540.</p>

```
Visaṭṭhiādikāpattiṃ<pb ed="M" n="0.0356" />, āpajjitvā akammato;
```

```
Parisujjhati kammena, parivāsādinā pana.
```

<p rend="hangnum">§541.</p>

```
Samanubhāsanaṃ bhikkhu, āpajjati ca kammato;
```

```
Parivāsādinā pacchā, kammeneva visujjhati.
```

<p rend="hangnum">§542.</p>

```
Avasesaṃ panāpattiṃ, āpajjati akammato;
```

```
Desento pana taṃ pacchā, akammeneva sujjhati.
```

<p rend="hangnum">§543.</p>

```
Sammukhāpattimāpanno, visujjhati asammukhā;
```

```
Asammukhāpi āpanno, sammukhāva visujjhati.
```

<p rend="hangnum">§544.</p>

```
Sammukhāpattimāpanno, sammukhāva visujjhati;
```

```
Asammukhāva āpanno, visujjhati asammukhā.
```

<p rend="hangnum">§545.</p>

```
Accajaṃ pāpakaṃ diṭṭhiṃ, āpanno saṅghasammukhe;
```

```
Vuṭṭhānakāle saṅghena, kiñci kammaṃ na vijjati.
```

<p rend="hangnum">§546.</p>

```
Visaṭṭhiādikāpattiṃ, āpajjitvā asammukhā;
```

```
Saṅghasammukhatoyeva, visujjhati na caññathā.
```

<p rend="hangnum">§547.</p>

```
Samanubhāsanaṃ saṅgha-sammukhāpajjate, puna;
```

```
Saṅghassa sammukhāyeva, visujjhati, na caññathā.
```

<p rend="hangnum">§548.</p>

```
Musāvādādikaṃ sesaṃ, āpajjati asammukhā;
```

```
Taṃ pacchā pana desento, visujjhati asammukhā.
```

<p rend="hangnum">§549.</p>

```
Ajānantova āpanno, jānantova visujjhati;
```

```
Jānanto pana āpanno, ajānanto visujjhati.
```

<p rend="hangnum">§550.</p>

```
Ajānantova āpanno, ajānanto visujjhati;
```

```
Jānanto pana āpanno, jānantova visujjhati.
```

<p rend="hangnum">§551.</p>

```
Acittakacatukkena =15, sadisaṃ sabbathā idaṃ;
```

```
Ajānantacatukkanti, veditabbaṃ vibhāvinā.
```

<p rend="hangnum">§552.</p>

```
Āgantukova āpattiṃ, āpajjati, na cetaro;
```

```
Āvāsikova āpattiṃ, āpajjati, na cetaro.
```

<p rend="hangnum">§553.</p>

```
Āgantuko <pb ed="M" n="0.0357" /> tathāvāsi-kopi āpajjare ubho;
```

```
Atthāpatti ca sesaṃ tu, ubho nāpajjare pana.
```

<p rend="hangnum">§554.</p>

```
Sachattupāhano ceva, sasīsaṃ pārutopi ca;
```

```
Vihāraṃ pavisanto ca, vicarantopi tattha ca.
```

<p rend="hangnum">§555.</p>

```
Āgantukova āpattiṃ, āpajjati, na cetaro;
```

```
Āvāsavattamāvāsī, akarontova dosavā.
```

<p rend="hangnum">§556.</p>

```
Na cevāgantuko, sesa-māpajjanti ubhopi ca;
```

```
Asādhāraṇamāpattiṃ, nāpajjanti ubhopi ca.
```

<p rend="hangnum">§557.</p>

```
Vatthunānattatā atthi, natthi āpattinānatā;
```

```
Atthi āpattinānattaṃ, natthi vatthussa nānatā.
```

<p rend="hangnum">§558.</p>

```
Vatthunānattatā ceva, atthi āpattinānatā;
```

```
Nevatthi vatthunānattaṃ, no ca āpattinānatā.
```

<p rend="hangnum">§559.</p>

```
Pārājikacatukkassa, vatthunānattatā matā;
```

```
Āpattinānatā natthi, sesāpattīsvayaṃ nayo.
```

<p rend="hangnum">§560.</p>

```
Samaṇo samaṇī kāya-saṃsaggaṃ tu karonti ce;
```

```
Saṅghādiseso bhikkhussa, bhikkhuniyā parājayo.
```

<p rend="hangnum">§561.</p>

```
Evaṃ āpattinānattaṃ, natthi vatthussa nānatā;
```

```
Kāyassa pana saṃsaggo, ubhinnaṃ vatthu hoti hi.
```

<p rend="hangnum">§562.</p>

```
Tatheva lasuṇassāpi, khādane bhikkhunī pana;
```

```
Āpajjati hi pācittiṃ, bhikkhuno hoti dukkaṭaṃ.
```

<p rend="hangnum">§563.</p>

```
Pārājikānaṃ pana ce catunnaṃ;
```

```
Saṅghādisesehi ca terasehi;
```

```
Hoteva vatthussa ca nānabhāvo;
```

```
Āpattiyā ceva hi nānabhāvo.
```

<p rend="hangnum">§564.</p>

```
Pārājikāni =16 <pb ed="M" n="0.0358" /> cattāri, āpajjantānamekato;
```

```
Bhikkhunīsamaṇānaṃ tu, ubhinnaṃ pana sabbaso.
```

<p rend="hangnum">§565.</p>

```
Vatthussa natthi nānattaṃ, natthi āpattinānatā;
```

```
Visuṃ panāpajjantesu, ayameva vinicchayo.
```

<p rend="hangnum">§566.</p>

```
Atthi vatthusabhāgattaṃ, natthāpattisabhāgatā;
```

```
Atthāpattisabhāgatā, natthi vatthusabhāgatā.
```

<p rend="hangnum">§567.</p>

```
Atthi vatthusabhāgattaṃ, atthāpattisabhāgatā;
```

```
Natthi vatthusabhāgattaṃ, natthāpattisabhāgatā.
```

<p rend="hangnum">§568.</p>

```
Bhikkhūnaṃ bhikkhunīnañca, kāyasaṃsaggake sati;
```

```
Atthi vatthusabhāgattaṃ, natthāpattisabhāgatā.
```

<p rend="hangnum">§569.</p>

```
Ādito pana bhikkhussa, catūsvantimavatthusu;
```

```
Siyāpattisabhāgattaṃ, na ca vatthusabhāgatā.
```

<p rend="hangnum">§570.</p>

```
Bhikkhūnaṃ bhikkhunīnañca, catūsvanti mavatthusu;
```

```
Atthi vatthusabhāgattaṃ, atthāpattisabhāgatā.
```

<p rend="hangnum">§571.</p>

```
Sādhāraṇāsu sabbāsu, āpattīsvapyayaṃ nayo;
```

```
Asādhāraṇāsu nevatthi, vatthāpattisabhāgatā.
```

<p rend="hangnum">§572.</p>

```
Atthāpatti upajjhāye, neva saddhivihārike;
```

```
Atthi saddhivihārasmiṃ, upajjhāye na vijjati.
```

<p rend="hangnum">§573.</p>

```
Atthāpatti upajjhāye, tathā saddhivihārike;
```

```
Nevāpatti upajjhāye, neva saddhivihārike.
```

<p rend="hangnum">§574.</p>

```
Upajjhāyena kattabba-vattassākaraṇe pana;
```

```
Upajjhāyo phuse vajjaṃ, na ca saddhivihāriko.
```

<p rend="hangnum">§575.</p>

```
Upajjhāyassa kattabba-vattassākaraṇe pana;
```

```
Natthāpatti upajjhāye, atthi saddhivihārike.
```

<p rend="hangnum">§576.</p>

```
Sesaṃ panidha āpattiṃ, āpajjanti ubhopi ca;
```

```
Asādhāraṇamāpattiṃ, nāpajjanti ubhopi ca.
```

<p rend="hangnum">§577.</p>

```
Ādiyanto <pb ed="M" n="0.0359" /> garuṃ dosaṃ, payojento lahuṃ phuse;
```

```
Ādiyanto lahuṃ dosaṃ, payojento garuṃ phuse.
```

<p rend="hangnum">§578.</p>

```
Ādiyanto =17 payojento, garukeyeva tiṭṭhati;
```

```
Ādiyanto payojento, lahukeyeva tiṭṭhati.
```

<p rend="hangnum">§579.</p>

```
Pādaṃ vāpi tato uddhaṃ, ādiyanto garuṃ phuse;
```

```
‘‘Gaṇhā’’ti ūnakaṃ pādaṃ, āṇāpento lahuṃ phuse.
```

<p rend="hangnum">§580.</p>

```
Eteneva upāyena, sesakampi padattayaṃ;
```

```
Atthasambhavatoyeva, veditabbaṃ vibhāvinā.
```

<p rend="hangnum">§581.</p>

```
Kāleyeva panāpatti, no vikāle kathaṃ siyā?
```

```
Vikāleyeva āpatti, na ca kāle kathaṃ siyā?
```

<p rend="hangnum">§582.</p>

```
Atthāpatti hi kāle ca, vikāle ca pakāsitā?
```

```
Neva kāle vikāle ca, atthāpatti pakāsitā?
```

<p rend="hangnum">§583.</p>

```
Pavāretvāna bhuñjanto, kāle anatirittakaṃ;
```

```
Kāle āpajjatāpattiṃ, na vikāleti dīpaye.
```

<p rend="hangnum">§584.</p>

```
Vikālabhojanāpattiṃ, vikāle na ca kālake;
```

```
Sesaṃ kāle vikāle ca, āpajjati, na saṃsayo.
```

<p rend="hangnum">§585.</p>

```
Asādhāraṇamāpattiṃ, bhikkhunīnaṃ vasā pana;
```

```
Nevāpajjati kālepi, no vikālepi sabbadā.
```

<p rend="hangnum">§586.</p>

```
Kiṃ paṭiggahitaṃ kāle, no vikāle tu kappati?
```

```
Vikāle kiñca no kāle, gahitaṃ pana kappati?
```

<p rend="hangnum">§587.</p>

```
Kāle ceva vikāle ca, kiṃ nāma vada kappati?
```

```
Neva kāle ca kiṃ nāma, no vikāle ca kappati?
```

<p rend="hangnum">§588.</p>

```
Āmisaṃ tu purebhattaṃ, paṭiggahitakaṃ pana;
```

```
Kāleyeva tu bhikkhūnaṃ, no vikāle tu kappati.
```

<p rend="hangnum">§589.</p>

```
Pānakaṃ tu vikālasmiṃ, paṭiggahitakaṃ pana;
```

```
Vikāleyeva kāle ca, aparajju na kappati.
```

<p rend="hangnum">§590.</p>

```
Sattāhakālikañceva<pb ed="M" n="0.0360" />, catutthaṃ yāvajīvikaṃ;
```

```
Kāle ceva vikāle ca, kappatīti viniddise.
```

<p rend="hangnum">§591.</p>

```
Attano attano kāla-matītaṃ kālikattayaṃ;
```

```
Maṃsaṃ akappiyañceva, tathā uggahitampi ca.
```

<p rend="hangnum">§592.</p>

```
Kuladūsanakammādiṃ =18, katvā uppannabhojanaṃ;
```

```
Kāle ceva vikāle ca, na ca kappati bhikkhuno.
```

<p rend="hangnum">§593.</p>

```
Paccantimesu desesu, āpajjati na majjhime;
```

```
Majjhime pana desasmiṃ, na ca paccantimesu hi.
```

<p rend="hangnum">§594.</p>

```
Paccantimesu desesu, āpajjati ca majjhime;
```

```
Paccantimesu desesu, nāpajjati na majjhime.
```

<p rend="hangnum">§595.</p>

```
Sīmaṃ samudde bandhanto, bhikkhu paccantimesu hi;
```

```
Āpajjati panāpattiṃ, na cāpajjati majjhime.
```

<p rend="hangnum">§596.</p>

```
Gaṇena pañcavaggena, karonto upasampadaṃ;
```

```
Cammattharaṇaṃ dhuvanhānaṃ, saguṇaṅguṇupāhanaṃ.
```

<p rend="hangnum">§597.</p>

```
Dhārento majjhime vajjaṃ, phuse paccantimesu no;
```

```
Avasesaṃ panāpattiṃ, āpajjatūbhayatthapi.
```

<p rend="hangnum">§598.</p>

```
Asādhāraṇaāpattiṃ, bhikkhunīnaṃ vasā pana;
```

```
Paccantimesu vā bhikkhu, nāpajjati na majjhime.
```

<p rend="hangnum">§599.</p>

```
Paccantimesu desesu, kappate na ca majjhime;
```

```
Kappate, majjhime dese, no ca paccantimesu hi.
```

<p rend="hangnum">§600.</p>

```
Paccantimesu desesu, kappate, majjhimepi kiṃ?
```

```
Paccantimesu cevāpi, kiṃ na kappati majjhime?
```

<p rend="hangnum">§601.</p>

```
Paccantimesu desesu, vuttaṃ vatthu catubbidhaṃ;
```

```
Niddise kappatī ceva, na ca kappati majjhime.
```

<p rend="hangnum">§602.</p>

```
‘‘Idaṃ <pb ed="M" n="0.0361" /> catubbidhaṃ vatthu, desasmiṃ pana majjhime;
```

```
Na kappatī’’ti vuttañhi, ‘‘majjhimeyeva kappati’’.
```

<p rend="hangnum">§603.</p>

```
Paccantimesu desesu, evaṃ vuttaṃ na kappati;
```

```
Pañcaloṇādikaṃ sesaṃ, ubhayatthapi kappati.
```

<p rend="hangnum">§604.</p>

```
Akappiyanti yaṃ nāma, paṭikkhittaṃ mahesinā;
```

```
Ubhayatthapi taṃ sabbaṃ, na ca kappati bhikkhuno.
```

<p rend="hangnum">§605.</p>

```
Anto āpajjatāpattiṃ, āpajjati ca, no bahi;
```

```
Bahi āpajjatāpattiṃ, na ca anto kudācanaṃ.
```

<p rend="hangnum">§606.</p>

```
Āpajjati =19 pananto ca, bahi cevubhayatthapi;
```

```
Neva anto ca āpattiṃ, āpajjati ca, no bahi.
```

<p rend="hangnum">§607.</p>

```
Anupakhajjaseyyādiṃ, antoyeva ca, no bahi;
```

```
Saṅghikaṃ pana mañcādiṃ, ajjhokāse tu kiñcipi.
```

<p rend="hangnum">§608.</p>

```
Nikkhipitvāna gacchanto, no anto, bahiyeva ca;
```

```
Sesamāpajjatāpattiṃ, anto ceva tathā bahi.
```

<p rend="hangnum">§609.</p>

```
Asādhāraṇamāpattiṃ, bhikkhunīnaṃ vasā pana;
```

```
Nevāpajjati antopi, na bahiddhāpi sabbathā.
```

<p rend="hangnum">§610.</p>

```
Gāme āpajjatāpattiṃ, no araññe kathaṃ vada?
```

```
Āpajjati araññasmiṃ, na ca gāme kathaṃ vada?
```

<p rend="hangnum">§611.</p>

```
Āpajjati ca gāmepi, araññepi kathaṃ vada?
```

```
Nevāpajjati gāmepi, no araññe kathaṃ vada?
```

<p rend="hangnum">§612.</p>

```
Antaragharasaṃyuttā, sekkhapaññattiyo pana;
```

```
Āpajjati hi taṃ bhikkhu, gāmasmiṃ, no araññake.
```

<p rend="hangnum">§613.</p>

```
Agaṇā aruṇaṃ nāma, uṭṭhāpentī ca bhikkhunī;
```

```
Āpajjati panāpattiṃ, araññe, no ca gāmake.
```

<p rend="hangnum">§614.</p>

```
Musāvādādimāpattiṃ<pb ed="M" n="0.0362" />, āpajjatūbhayatthapi;
```

```
Asādhāraṇamāpattiṃ, āpajjati na katthaci.
```

<p rend="hangnum">§615.</p>

```
Āpajjati gilānova, nāgilāno kudācanaṃ;
```

```
Agilānova āpattiṃ, phuse, no ca gilānako.
```

<p rend="hangnum">§616.</p>

```
Agilāno gilāno ca, āpajjanti ubhopi ca;
```

```
Nāpajjanti gilāno ca, agilāno ubhopi ca.
```

<p rend="hangnum">§617.</p>

```
Bhesajjena panaññena, atthe sati ca yo pana;
```

```
Viññāpeti tadaññaṃ so, āpajjati akallako.
```

<p rend="hangnum">§618.</p>

```
Na bhesajjena atthepi, bhesajjaṃ viññāpeti ce;
```

```
Āpajjatāgilānova, āpattiṃ lolamānaso.
```

<p rend="hangnum">§619.</p>

```
Musāvādādikaṃ sesaṃ, āpajjanti ubhopi ca;
```

```
Asādhāraṇamāpattiṃ, nāpajjanti ubhopi ca.
```

Catukkakathā.

<p rend="hangnum">§620.</p>

```
Pañca =20 āpattiyo honti, musāvādassa kāraṇā;
```

```
Pārājikaṃ garuṃthulla-ccayaṃ pācitti dukkaṭaṃ.
```

<p rend="hangnum">§621.</p>

```
Ānisaṃsā panuddiṭṭhā, pañceva kathinatthare;
```

```
Anāmantāsamādāna-caraṇaṃ gaṇabhojanaṃ.
```

<p rend="hangnum">§622.</p>

```
Yo tattha cīvaruppādo, so ca nesaṃ bhavissati;
```

```
Cīvaraṃ yāvadatthañca, gahetumpi ca vaṭṭati.
```

<p rend="hangnum">§623.</p>

```
Telaṃ pañcavidhaṃ vuttaṃ, nippapañcena satthunā;
```

```
Vasā madhukaeraṇḍa-tilasāsapasambhavaṃ.
```

<p rend="hangnum">§624.</p>

```
Acchamacchavasā ceva, susukā sūkarassa ca;
```

```
Gadrabhassa vasā ceti, vasā pañcavidhā matā.
```

<p rend="hangnum">§625.</p>

```
Mūlakhandhaggabījāni<pb ed="M" n="0.0363" />, phaḷubījañca paṇḍito;
```

```
Pañcamaṃ bījabījanti, pañca bījāni dīpaye.
```

<p rend="hangnum">§626.</p>

```
Phalaṃ samaṇakappehi, paribhuñjeyya pañcahi;
```

```
Aggisatthanakhakkantaṃ, abījubbaṭṭabījakaṃ.
```

<p rend="hangnum">§627.</p>

```
Paṇṇuṇṇatiṇacoḷānaṃ, vākassa ca vasenidha;
```

```
Bhisiyo bhāsitā pañca, muninā mohanāsinā.
```

<p rend="hangnum">§628.</p>

```
Pavāraṇāpi pañceva, odanādīhi pañcahi;
```

```
Paṭiggāhāpi pañceva, kāyādigahaṇena ca.
```

<p rend="hangnum">§629.</p>

```
Pañcānisaṃsā vinayaññukasmiṃ;
```

```
Mahesinā kāruṇikena vuttā;
```

```
Surakkhitaṃ hoti sakañca sīlaṃ;
```

```
Kukkuccamaññassa nirākaroti.
```

<p rend="hangnum">§630.</p>

```
Visārado bhāsati saṅghamajjhe;
```

```
Sukhena niggaṇhati veribhikkhū;
```

```
Dhammassa ceva ṭhitiyā pavatto;
```

```
Tasmādaraṃ tattha kareyya dhīro.
```

Pañcakakathā.

<p rend="hangnum">§631.</p>

```
Chavacchedanakā =21 vuttā, chaḷabhiññena tādinā;
```

```
Mañcapīṭhamatikkanta-pamāṇañca nisīdanaṃ.
```

<p rend="hangnum">§632.</p>

```
Tathā kaṇḍupaṭicchādī, vassasāṭikacīvaraṃ;
```

```
Cīvaraṃ sugatassāpi, cīvarena pamāṇakaṃ.
```

<p rend="hangnum">§633.</p>

```
Chahākārehi āpattiṃ, āpajjati na aññathā;
```

```
Alajjitāya aññāṇa-kukkuccehi tatheva ca.
```

<p rend="hangnum">§634.</p>

```
Viparitāya saññāya, kappiyepi akappiye;
```

```
Satisammosato ceva, āpajjati, na saṃsayo.
```

<p rend="hangnum">§635.</p>

```
Chahi <pb ed="M" n="0.0364" /> aṅgehi yuttena;
```

```
Upasampādanā pana;
```

```
Kātabbā, nissayo ceva;
```

```
Dātabbo, sāmaṇerako.
```

<p rend="hangnum">§636.</p>

```
Bhikkhunāpaṭṭhapetabbo, satataṃ dhammacakkhunā;
```

```
Āpattiṃ pana jānāti, anāpattiṃ garuṃ lahuṃ.
```

<p rend="hangnum">§637.</p>

```
Pātimokkhāni vitthārā, ubhayāni panassa hi;
```

```
Svāgatāni bhavanteva, suvibhattāni atthato.
```

<p rend="hangnum">§638.</p>

```
Anubyañjanaso ceva, suttaso suvinicchitā;
```

```
Dasavassopi vā hotitirekadasavassiko.
```

Chakkakathā.

<p rend="hangnum">§639.</p>

```
Satta sāmīciyo vuttā, satteva samathāpi ca;
```

```
Paññattāpattiyo satta, sattabojjhaṅgadassinā.
```

Sattakakathā.

<p rend="hangnum">§640.</p>

```
Kulāni idha dūseti, ākārehi panaṭṭhahi;
```

```
Pupphena ca phalenāpi, cuṇṇenapi ca dūsako.
```

<p rend="hangnum">§641.</p>

```
Mattikādantakaṭṭhehi, veḷuyā vejjikāyapi;
```

```
Jaṅghapesanikenāpi, ājīvasseva kāraṇā.
```

<p rend="hangnum">§642.</p>

```
Aṭṭhevānatirittāpi<pb ed="V" n="0.0322" />, atirittāpi aṭṭha ca;
```

```
Akappiyakataṃ cevāgahituccāritampi ca.
```

<p rend="hangnum">§643.</p>

```
Kataṃ ahatthapāsepi, na ca bhuttāvinā kataṃ;
```

```
Pavāritena yañceva, kataṃ bhuttāvināpi ca.
```

<p rend="hangnum">§644.</p>

```
Āsanā <pb ed="M" n="0.0365" /> vuṭṭhitenāpi, atirittakatampi ca;
```

```
Avuttamalametanti, na gilānātirittakaṃ.
```

<p rend="hangnum">§645.</p>

```
Ime aṭṭheva niddiṭṭhā, ñeyyā anatirittakā;
```

```
Atirittā panetesaṃ, paṭikkhepena dīpitā.
```

<p rend="hangnum">§646.</p>

```
Sahapubbapayogesu, dukkaṭaṃ ñātañattisu;
```

```
Durūpaciṇṇe āmāse, dukkaṭaṃ paṭisāvane.
```

<p rend="hangnum">§647.</p>

```
Aṭṭhamaṃ pana niddiṭṭhaṃ, tathā vinayadukkaṭaṃ;
```

```
Iti aṭṭhavidhaṃ hoti, sabbameva ca dukkaṭaṃ.
```

<p rend="hangnum">§648.</p>

```
Ehibhikkhūpasampadā, saraṇagamanena ca;
```

```
Pañhābyākaraṇovādā, garudhammapaṭiggaho.
```

<p rend="hangnum">§649.</p>

```
Tathā ñatticatutthena, kammenevaṭṭhavācikā;
```

```
Dūtena bhikkhunīnanti, aṭṭheva upasampadā.
```

<p rend="hangnum">§650.</p>

```
Asaddhammā panaṭṭheva, niddiṭṭhā suddhadiṭṭhinā;
```

```
Aṭṭhevuposathaṅgāni, veditabbāni viññunā.
```

<p rend="hangnum">§651.</p>

```
Sakkāro ca asakkāro;
```

```
Lābhālābho yasāyaso;
```

```
Pāpicchā pāpamittattaṃ;
```

```
Asaddhammā panaṭṭhime.
```

<p rend="hangnum">§652.</p>

```
Pāṇaṃ na hane, na cādinnamādiye;
```

```
Musā na bhāse, na ca majjapo siyā;
```

```
Abrahmacariyā virameyya methunā;
```

```
Rattiṃ na bhuñjeyya vikālabhojanaṃ.
```

<p rend="hangnum">§653.</p>

```
Mālaṃ <pb ed="M" n="0.0366" /> na dhāre, na ca gandhamācare;
```

```
Mañce chamāyaṃva sayetha santhate;
```

```
Etañhi <pb ed="V" n="0.0323" /> aṭṭhaṅgikamāhuposathaṃ;
```

```
Buddhena dukkhantagunā pakāsitaṃ.
```

<p rend="hangnum">§654.</p>

```
Aṭṭheva pana pānāni, niddiṭṭhāni mahesinā;
```

```
Bhikkhu aṭṭhaṅgasaṃyutto, bhikkhunovādamarahati.
```

Aṭṭhakakathā.

<p rend="hangnum">§655.</p>

```
Bhojanāni paṇītāni, nava vuttāni satthunā;
```

```
Dukkaṭaṃ pana niddiṭṭhaṃ, nava maṃsāni khādato.
```

<p rend="hangnum">§656.</p>

```
Pātimokkhassa uddesā, naveva paridīpitā;
```

```
Uposathā navevettha, saṅgho navahi bhijjati.
```

Navakakathā.

<p rend="hangnum">§657.</p>

```
Dasa akkosavatthūni, dasa sikkhāpadāni ca;
```

```
Akappiyāni maṃsāni, dasa sukkāni ve dasa.
```

<p rend="hangnum">§658.</p>

```
Jāti nāmañca gottañca, kammaṃ sippañca rogatā;
```

```
Liṅgāpatti kilesā ca, akkosena daseva hi.
```

<p rend="hangnum">§659.</p>

```
Dasa ādīnavā rañño, antepurappavesane;
```

```
Dasākārehi saṅghādi-seso channoti dīpito.
```

<p rend="hangnum">§660.</p>

```
Dasa kammapathā puññā, apuññāpi tathā dasa;
```

```
Daseva dānavatthūni, daseva ratanāni ca.
```

<p rend="hangnum">§661.</p>

```
Annaṃ pānañca vatthañca, mālā gandhavilepanaṃ;
```

```
Yānañca seyyāvasathaṃ, padīpeyyantime dasa.
```

<p rend="hangnum">§662.</p>

```
Avandiyā munindena, dīpitā dasa puggalā;
```

```
Daseva paṃsukūlāni, dasa cīvaradhāraṇā.
```

<p rend="hangnum">§663.</p>

```
Sosānikaṃ <pb ed="M" n="0.0367" /> pāpaṇikaṃ, tathā undūrakhāyitaṃ;
```

```
Gokhāyitagginā daḍḍhaṃ, ajikūpacikakhāyitaṃ.
```

<p rend="hangnum">§664.</p>

```
Thūpacīvarikañceva, tatheva abhisekiyaṃ;
```

```
Gatapacchāgatañceti, dasadhā paṃsukūlikaṃ.
```

<p rend="hangnum">§665.</p>

```
Sabbanīlādayo <pb ed="V" n="0.0324" /> vuttā, dasa cīvaradhāraṇā;
```

```
Cīvarāni navevettha, saddhiṃ saṃkaccikāya ca.
```

Dasakakathā.

<p rend="hangnum">§666.</p>

```
Ekādasa panābhabbā, puggalā paṇḍakādayo;
```

```
Hontevānupasampannā, upasampāditāpi ca.
```

<p rend="hangnum">§667.</p>

```
Pattā akappiyā vuttā, ekādasa bhavanti hi;
```

```
Dārujena ca pattena, daseva ratanubbhavā.
```

<p rend="hangnum">§668.</p>

```
Ekādasa tathā honti, pādukāpi akappiyā;
```

```
Ekādaseva sīmāyo, asīmāti pakāsitā.
```

<p rend="hangnum">§669.</p>

```
Atikhuddātimahantā, khaṇḍacchāyānimittakā;
```

```
Animittā, bahiṭṭhena, sammatā, nadiyaṃ tathā.
```

<p rend="hangnum">§670.</p>

```
Jātassare, samudde vā, sambhinnajjhotthaṭāpi ca;
```

```
Sīmāyapi asīmāyo, ekādasa imā siyuṃ.
```

<p rend="hangnum">§671.</p>

```
Ekādaseva pathavī, kappiyā ca akappiyā;
```

```
Gaṇṭhikā kappiyā vuttā, ekādasa ca vīdhakā.
```

<p rend="hangnum">§672.</p>

```
Ekādasavidhaṃ vuttaṃ, adhiṭṭhātabbacīvaraṃ;
```

```
Ticīvaraṃ tathā kaṇḍu-paṭicchādī, nisīdanaṃ.
```

<p rend="hangnum">§673.</p>

```
Paccattharaṇaṃ, vassika-sāṭikā, mukhapuñchanaṃ;
```

```
Dakasāṭi, parikkhāra-coḷaṃ, saṃkaccikāpi ca.
```

<p rend="hangnum">§674.</p>

```
Yāvatatiyakā <pb ed="M" n="0.0368" /> sabbe, ekādasa pakāsitā;
```

```
Ariṭṭho, caṇḍakāḷī ca, ukkhittassānuvattikā.
```

<p rend="hangnum">§675.</p>

```
Aṭṭha saṅghādisesesu, ubhinnaṃ tu vasā pana;
```

```
Ekādasa ime yāva-tatiyāti pakāsitā.
```

<p rend="hangnum">§676.</p>

```
Nissayassa dasekāva, paṭippassaddhiyo pana;
```

```
Chadhācariyato vuttā, upajjhāyā tu pañcadhā.
```

Ekādasakakathā.

<p rend="hangnum">§677.</p>

```
Teraseva <pb ed="V" n="0.0325" /> dhutaṅgāni, paramāni ca cuddasa;
```

```
Soḷaseva tu ‘‘jāna’’nti, paññattāni mahesinā.
```

<p rend="hangnum">§678.</p>

```
Sauttaraṃ vinayavinicchayaṃ tu yo;
```

```
Anuttaraṃ sakalamapīdha jānati;
```

```
Mahattare vinayanaye anuttare;
```

```
Niruttaro bhavati hi so, na saṃsayo.
```

Ekuttaranayo samatto.

#### Sedamocanakathā

<p rend="hangnum">§679.</p>

```
Ito paraṃ pavakkhāmi, bhikkhūnaṃ suṇataṃ puna;
```

```
Sedamocanagāthāyo, paṭubhāvakarā varā.
```

<p rend="hangnum">§680.</p>

```
Ubbhakkhakaṃ vivajjetvā, adhonābhiṃ vivajjiya;
```

```
Paṭicca methunaṃ dhammaṃ, kathaṃ pārājiko siyā?
```

<p rend="hangnum">§681.</p>

```
Kabandhasattakāyassa, ure hoti mukhaṃ sace;
```

```
Mukhena methunaṃ dhammaṃ, katvā pārājiko bhave.
```

<p rend="hangnum">§682.</p>

```
Suññe nissattake dīpe, eko bhikkhu sace vase;
```

```
Methunapaccayā tassa, kathaṃ pārājiko siyā?
```

<p rend="hangnum">§683.</p>

```
Lambī <pb ed="M" n="0.0369" /> vā mudupiṭṭhī vā, vaccamagge mukhepi vā;
```

```
Aṅgajātaṃ pavesento, sake pārājiko bhave.
```

<p rend="hangnum">§684.</p>

```
Sayaṃ nādiyate kiñci, parañca na samādape;
```

```
Saṃvidhānañca nevatthi, kathaṃ pārājiko siyā?
```

<p rend="hangnum">§685.</p>

```
Suṅkaghāte atikkante, nādiyanto parassa tu;
```

```
Āṇattiñca vināyeva, hoti pārājiko yati.
```

<p rend="hangnum">§686.</p>

```
Haranto garukaṃ bhaṇḍaṃ, theyyacittena puggalo;
```

```
Parassa tu parikkhāraṃ, na ca pārājiko kathaṃ?
```

<p rend="hangnum">§687.</p>

```
Tiracchānagatānaṃ <pb ed="V" n="0.0326" /> tu, puggalo garubhaṇḍakaṃ;
```

```
Gaṇhanto theyyacittena, na ca pārājiko siyā.
```

<p rend="hangnum">§688.</p>

```
Attano santakaṃ datvā, bhikkhu pārājiko kathaṃ?
```

```
‘‘Maratū’’ti asappāya-bhojanaṃ deti ce cuto.
```

<p rend="hangnum">§689.</p>

```
Pitari pitusaññī ca, mātusaññī ca mātari;
```

```
Hantvānantariyaṃ kammaṃ, na phuseyya kathaṃ naro?
```

<p rend="hangnum">§690.</p>

```
Tiracchānagatā mātā, tiracchānagato pitā;
```

```
Tasmānantariyaṃ natthi, māritesu ubhosupi.
```

<p rend="hangnum">§691.</p>

```
Anādiyanto garukaṃ, parañca na samādape;
```

```
Gacchaṃ ṭhito nisinno vā, kathaṃ pārājiko bhaṇa?
```

<p rend="hangnum">§692.</p>

```
Manussuttarike dhamme, katvāna katikaṃ tato;
```

```
Sambhāvanādhippāyo so, atikkamati ce cuto.
```

<p rend="hangnum">§693.</p>

```
Saṅghādisesā cattāro, bhaveyyuṃ ekavatthukā;
```

```
Kathaṃ? Kathehi me puṭṭho, vinaye ce visārado.
```

<p rend="hangnum">§694.</p>

```
Sañcarittañca duṭṭhullaṃ, saṃsaggaṃ attakāmataṃ;
```

```
Itthiyā paṭipajjanto, phuseyya caturo ime.
```

<p rend="hangnum">§695.</p>

```
Saṅghādisesamāpanno, chādetvā suciraṃ pana;
```

```
Acaritvā yathāvuttaṃ, vattaṃ so vuṭṭhito kathaṃ?
```

<p rend="hangnum">§696.</p>

```
Sukkavissaṭṭhimāpanno<pb ed="M" n="0.0370" />, bhikkhubhāve ṭhito pana;
```

```
Parivatte tu liṅgasmiṃ, natthi saṅghādisesatā.
```

<p rend="hangnum">§697.</p>

```
Kuddho ārādhako hoti;
```

```
Kuddho hoti ca nindito;
```

```
Atha ko nāma so dhammo;
```

```
Yena kuddho pasaṃsito?
```

<p rend="hangnum">§698.</p>

```
Vaṇṇasmiṃ bhaññamāne yo, titthiyānaṃ tu kujjhati;
```

```
Ārādhako, sambuddhassa, yadi kujjhati nindito.
```

<p rend="hangnum">§699.</p>

```
Atthaṅgate tu sūriye, bhojanaṃ bhikkhu bhuñjati;
```

```
Na khittacittonummatto, nirāpatti kathaṃ bhave?
```

<p rend="hangnum">§700.</p>

```
Yo <pb ed="V" n="0.0327" /> ca romanthayitvāna, rattiṃ ghasati bhojanaṃ;
```

```
Natthi tassa panāpatti, vikālabhojanena hi.
```

<p rend="hangnum">§701.</p>

```
Atthaṅgate ca sūriye, gahetvā bhikkhu bhojanaṃ;
```

```
Sace bhuñjeyya āpatti, anāpatti kathaṃ bhave?
```

<p rend="hangnum">§702.</p>

```
Vikāluttarakuruṃ gantvā, tattha laddhāna bhojanaṃ;
```

```
Āgantvā idha kālena, natthi āpatti bhuñjato.
```

<p rend="hangnum">§703.</p>

```
Gāme vā yadi vāraññe, yaṃ paresaṃ mamāyitaṃ;
```

```
Na harantova taṃ theyyā, kathaṃ pārājiko siyā?
```

<p rend="hangnum">§704.</p>

```
Theyyasaṃvāsako nāma, liṅgasaṃvāsathenako;
```

```
Parabhaṇḍaṃ agaṇhanto, hoti esa parājito.
```

<p rend="hangnum">§705.</p>

```
Nārī rūpavatī bālā, bhikkhu rattena cetasā;
```

```
Methunaṃ tāya katvāpi, so na pārājiko kathaṃ?
```

<p rend="hangnum">§706.</p>

```
Bhikkhu rūpavatiṃ nāriṃ, supinantena passati;
```

```
Tāya methunasaṃyoge, katepi na vinassati.
```

<p rend="hangnum">§707.</p>

```
Ekissā <pb ed="M" n="0.0371" /> dve siyuṃ puttā, jātā idha panitthiyā;
```

```
Dvinnaṃ mātā pitā sāva, kathaṃ hoti bhaṇāhi me?
```

<p rend="hangnum">§708.</p>

```
Ubhatobyañjanā itthī, gabbhaṃ gaṇhāti attanā;
```

```
Gaṇhāpeti paraṃ gabbhaṃ, tasmā mātā pitā ca sā.
```

<p rend="hangnum">§709.</p>

```
Purisena sahāgāre, raho vasati bhikkhunī;
```

```
Parāmasati tassaṅgaṃ, anāpatti kathaṃ siyā?
```

<p rend="hangnum">§710.</p>

```
Sahāgārikaseyyañca, sabbañca paṭijagganaṃ;
```

```
Dārakassa ca mātā hi, kātuṃ labhati bhikkhunī.
```

<p rend="hangnum">§711.</p>

```
Ko ca bhikkhūhi sikkhāsu, asādhāraṇataṃ gato;
```

```
Na pārivāsiko brūhi, na ukkhittādikopi ca?
```

<p rend="hangnum">§712.</p>

```
Gahetuṃ khurabhaṇḍaṃ tu, sace nhāpitapubbako;
```

```
Na so labhati aññesaṃ, kappatīti ca niddise.
```

<p rend="hangnum">§713.</p>

```
Katheti kusalaṃ dhammaṃ, paramaṃ atthasaṃhitaṃ;
```

```
Katamo puggalo brūhi, na mato na ca jīvati?
```

<p rend="hangnum">§714.</p>

```
Katheti <pb ed="V" n="0.0328" /> kusalaṃ dhammaṃ, paramaṃ atthasaṃhitaṃ;
```

```
Hoti nimmitabuddho so, na mato na ca jīvati.
```

<p rend="hangnum">§715.</p>

```
Saṃyācikaṃ karontassa, kuṭiṃ desitavatthukaṃ;
```

```
Pamāṇikamanārambhaṃ, āpatti saparikkamaṃ.
```

<p rend="hangnum">§716.</p>

```
Naro karoti ce kuṭiṃ, sa sabbamattikāmayaṃ;
```

```
Na muccateva vajjato, jinena vuttato tato.
```

<p rend="hangnum">§717.</p>

```
Saṃyācikāya bhikkhussa, anāpatti kathaṃ siyā;
```

```
Sabbalakkhaṇahīnaṃ tu, karontassa kuṭiṃ pana?
```

<p rend="hangnum">§718.</p>

```
Saṃyācikaṃ karontassa, tiṇacchadanakaṃ kuṭiṃ;
```

```
Bhikkhuno jinacandena, anāpatti pakāsitā.
```

<p rend="hangnum">§719.</p>

```
Na <pb ed="M" n="0.0372" /> kāyikaṃ kañci payogamācare;
```

```
Na kiñci vācāya paraṃ bhaṇeyya;
```

```
Phuse garuṃ antimavatthuhetukaṃ;
```

```
Visārado ce vinaye bhaṇāhi tvaṃ?
```

<p rend="hangnum">§720.</p>

```
Parassā pana yā vajjaṃ, paṭicchādeti bhikkhunī;
```

```
Ayaṃ pārājikāpattiṃ, tannimittaṃ garuṃ phuse.
```

<p rend="hangnum">§721.</p>

```
Na kāyikaṃ kiñcipi pāpamācare;
```

```
Na kiñci vācāya careyya pāpakaṃ;
```

```
Sunāsitoyeva ca nāsito siyā;
```

```
Kathaṃ tuvaṃ brūhi mayāsi pucchito?
```

<p rend="hangnum">§722.</p>

```
Abhabbā pana ye vuttā, puggalā paṇḍakādayo;
```

```
Ekādasa munindena, nāsitā te sunāsitā.
```

<p rend="hangnum">§723.</p>

```
Anuggiraṃ giraṃ kiñci, subhaṃ vā yadi vāsubhaṃ;
```

```
Phuse vācasikaṃ vajjaṃ, kathaṃ me pucchito bhaṇa?
```

<p rend="hangnum">§724.</p>

```
Santimeva panāpattiṃ, bhikkhu nāvikareyya yo;
```

```
Sampajānamusāvāde, dukkaṭaṃ tassa vaṇṇitaṃ.
```

<p rend="hangnum">§725.</p>

```
Ekatoupasampannā, ubho tāsaṃ tu hatthato;
```

```
Cīvaraṃ gaṇhato honti, nānāāpattiyo kathaṃ?
```

<p rend="hangnum">§726.</p>

```
Ekatoupasampannā<pb ed="V" n="0.0329" />, bhikkhūnaṃ tu vasena yā;
```

```
Cīvaraṃ hatthato tassā, pācitti paṭigaṇhato.
```

<p rend="hangnum">§727.</p>

```
Ekatoupasampannā, bhikkhunīnaṃ vasena yā;
```

```
Cīvaraṃ hatthato tassā, dukkaṭaṃ paṭigaṇhato.
```

<p rend="hangnum">§728.</p>

```
Saṃvidhāya ca cattāro, garuṃ theniṃsu bhaṇḍakaṃ;
```

```
Thero thullaccayaṃ tesu, patto, sesā parājayaṃ.
```

<p rend="hangnum">§729.</p>

```
Kathaṃ<pb ed="M" n="0.0373" />? Chamāsakaṃ bhaṇḍaṃ, tattha sāhatthikā tayo;
```

```
Haṭā therena māsā tu, tayo āṇattiyāpi ca.
```

<p rend="hangnum">§730.</p>

```
Tīhi sāhatthikokeko;
```

```
Pañca āṇattiyā haṭā;
```

```
Tasmā thullaccayaṃ thero;
```

```
Patto, sesā parājayaṃ.
```

<p rend="hangnum">§731.</p>

```
Bahiddhā gehato bhikkhu, itthī gabbhantaraṃ gatā;
```

```
Chiddaṃ gehassa no atthi, methunapaccayā cuto.
```

<p rend="hangnum">§732.</p>

```
Antodussakuṭiṭṭhena, mātugāmena methunaṃ;
```

```
Santhatādivaseneva, katvā hoti parājito.
```

<p rend="hangnum">§733.</p>

```
Sappiādiṃ tu bhesajjaṃ, gahetvā sāmameva taṃ;
```

```
Avītivatte sattāhe, kathaṃ āpatti sevato?
```

<p rend="hangnum">§734.</p>

```
Parivattitaliṅgassa, bhikkhuno itarāya vā;
```

```
Avītivatte sattāhe, hoti āpatti sevato.
```

<p rend="hangnum">§735.</p>

```
Nissaggiyena pācitti, suddhapācittiyampi ca;
```

```
Ekatova kathaṃ bhikkhu, āpajjeyya bhaṇāhi me?
```

<p rend="hangnum">§736.</p>

```
Saṅghe pariṇataṃ lābhaṃ, attano ca parassa ca;
```

```
Ekato pariṇāmento, payogena dvayaṃ phuse.
```

<p rend="hangnum">§737.</p>

```
Bhikkhū samāgamma samaggasaññā;
```

```
Sabbe kareyyuṃ pana saṅghakammaṃ;
```

```
Bhikkhuṭṭhito dvādasayojanasmiṃ;
```

```
Kathaṃ kataṃ kuppati vaggahetu?
```

<p rend="hangnum">§738.</p>

```
Atthi <pb ed="V" n="0.0330" /> sace pana bhikkhu nisinno;
```

```
Dvādasayojanike nagare tu;
```

```
Tattha kataṃ pana kammamakammaṃ;
```

```
Natthi vihāragatā yadi sīmā.
```

<p rend="hangnum">§739.</p>

```
Saṅghāṭi <pb ed="M" n="0.0374" /> pārutā kāye, nivatthontaravāsako;
```

```
Nissaggiyāni sabbāni, kathaṃ honti kathehi me?
```

<p rend="hangnum">§740.</p>

```
Kaṇṇaṃ gahetvā tattheva, kaddamaṃ yadi dhovati;
```

```
Bhikkhunī kāyaṅgāneva, tāni nissaggiyāni hi.
```

<p rend="hangnum">§741.</p>

```
Purisaṃ apitaraṃ hantvā, itthiṃ hantvā amātaraṃ;
```

```
Ānantariyakaṃ kammaṃ, āpajjati kathaṃ naro?
```

<p rend="hangnum">§742.</p>

```
Parivatte tu liṅgasmiṃ, pitaraṃ itthitaṃ gataṃ;
```

```
Mātaraṃ purisattaṃ tu, gataṃ hantvā garuṃ phuse.
```

<p rend="hangnum">§743.</p>

```
Mātaraṃ pana māretvā, māretvā pitarampi ca;
```

```
Ānantariyakaṃ kammaṃ, nāpajjeyya kathaṃ naro?
```

<p rend="hangnum">§744.</p>

```
Tiracchānagatā mātā, tiracchānagato pitā;
```

```
Mātaraṃ pitaraṃ hantvā, nānantariyakaṃ phuse.
```

<p rend="hangnum">§745.</p>

```
Codetvā sammukhībhūtaṃ, saṅgho kammaṃ kareyya ce;
```

```
Kathaṃ kammaṃ akammaṃ taṃ, saṅgho sāpattiko siyā?
```

<p rend="hangnum">§746.</p>

```
Vuttaṃ tu paṇḍakādīnaṃ, sandhāya upasampadaṃ;
```

```
Anāpattissa kammaṃ tu, sandhāyāti **kurundiyaṃ**.
```

<p rend="hangnum">§747.</p>

```
Kappabindukataṃ rattaṃ, cīvaraṃ tu adhiṭṭhitaṃ;
```

```
Kathamassa siyāpatti, sevamānassa dukkaṭaṃ?
```

<p rend="hangnum">§748.</p>

```
Sakaṃ anissajitvāna, yo nissaggiyacīvaraṃ;
```

```
Paribhuñjati tassāya-māpatti paridīpitā.
```

<p rend="hangnum">§749.</p>

```
Pañca pācittiyāneva, nānāvatthukatāni hi;
```

```
Apubbaṃ acarimaṃ eka-kkhaṇe āpajjate kathaṃ?
```

<p rend="hangnum">§750.</p>

```
Bhesajjāni hi pañceva, gahetvā bhājane visuṃ;
```

```
Ṭhapitesu ca sattāhā-tikkame honti pañcapi.
```

<p rend="hangnum">§751.</p>

```
Na <pb ed="M" n="0.0375" /><pb ed="V" n="0.0331" /> rattacitto na ca theyyacitto;
```

```
Na cāpi cittaṃ maraṇāya tassa;
```

```
Dentassa pārājikamāha satthā;
```

```
Thullaccayaṃ taṃ paṭigaṇhatopi.
```

<p rend="hangnum">§752.</p>

```
Salākaṃ saṅghabhedāya, padentassa parājayo;
```

```
Hoti thullaccayaṃ tassa, salākaṃ paṭigaṇhato.
```

<p rend="hangnum">§753.</p>

```
Ekattha nikkhipitvāna, cīvaraṃ addhayojane;
```

```
Aruṇaṃ uṭṭhāpentassa, anāpatti kathaṃ siyā?
```

<p rend="hangnum">§754.</p>

```
Suppatiṭṭhitanigrodha-sadise rukkhamūlake;
```

```
Anāpatti hi so rukkho, hoti ekakulassa ce.
```

<p rend="hangnum">§755.</p>

```
Kathaṃ āpattiyo nānā-;
```

```
Vatthukāyo hi kāyikā;
```

```
Apubbaṃ acarimaṃ eka-;
```

```
Kkhaṇe sambahulā phuse?
```

<p rend="hangnum">§756.</p>

```
Nānitthīnaṃ tu kese vā, tāsaṃ aṅguliyopi vā;
```

```
Ekato gahaṇe tassa, honti sambahulā pana.
```

<p rend="hangnum">§757.</p>

```
Kathaṃ vācasikā nānā-vatthukāyo na kāyikā;
```

```
Apubbaṃ acarimaṃ eka-kkhaṇe āpattiyo phuse?
```

<p rend="hangnum">§758.</p>

```
Duṭṭhullaṃ yo vadati ca vācaṃ;
```

```
‘‘Sabbā tumhe sikharaṇiyo’’ti;
```

```
Vuttā dosā vinayanasatthe;
```

```
Tassitthīnaṃ gaṇanavasena.
```

<p rend="hangnum">§759.</p>

```
Itthiyā purisenāpi, paṇḍakena nimittake;
```

```
Methunaṃ na ca sevanto, methunappaccayā cuto?
```

<p rend="hangnum">§760.</p>

```
Methune pubbabhāgaṃ tu, kāyasaṃsaggataṃ gatā;
```

```
Methunappaccayā chejjaṃ, āpannā aṭṭhavatthukaṃ.
```

<p rend="hangnum">§761.</p>

```
Mātaraṃ <pb ed="M" n="0.0376" /> cīvaraṃ yāce, saṅghe pariṇataṃ na ca;
```

```
Kenassa hoti āpatti, anāpatti ca ñātake?
```

<p rend="hangnum">§762.</p>

```
Vassasāṭikalābhatthaṃ<pb ed="V" n="0.0332" />, samaye piṭṭhisaññite;
```

```
Siyāpatti satuppādaṃ, karoto mātarampi ca.
```

<p rend="hangnum">§763.</p>

```
Saṅghādisesamāpattiṃ, pācittiṃ dukkaṭaṃ kathaṃ;
```

```
Pāṭidesaniyaṃ thulla-ccayaṃ ekakkhaṇe phuse?
```

<p rend="hangnum">§764.</p>

```
Avassutāvassutahatthato hi;
```

```
Piṇḍaṃ gahetvā lasuṇaṃ paṇītaṃ;
```

```
Manussamaṃsañca akappamaññaṃ;
```

```
Sabbekato khādati, honti tassā.
```

<p rend="hangnum">§765.</p>

```
Eko upajjhāyakapuggaleko;
```

```
Ācariyako dvepi ca puṇṇavassā;
```

```
Ekāva tesaṃ pana kammavācā;
```

```
Ekassa kammaṃ tu na rūhate kiṃ?
```

<p rend="hangnum">§766.</p>

```
Kesaggamattampi mahiddhikesu;
```

```
Ākāsago hoti sace paneko;
```

```
Katampi taṃ rūhati neva kammaṃ;
```

```
Ākāsagasseva, na bhūmigassa.
```

<p rend="hangnum">§767.</p>

```
Saṅghenapi hi ākāse, ṭhitena pana iddhiyā;
```

```
Bhūmigassa na kātabbaṃ, karoti yadi kuppati.
```

<p rend="hangnum">§768.</p>

```
Na ca kappakataṃ vatthaṃ, na ca rattaṃ akappiyaṃ;
```

```
Nivatthassa panāpatti, anāpatti kathaṃ siyā?
```

<p rend="hangnum">§769.</p>

```
Acchinnacīvarassettha, bhikkhussa pana kiñcipi;
```

```
Na cassākappiyaṃ nāma, cīvaraṃ pana vijjati.
```

<p rend="hangnum">§770.</p>

```
Na <pb ed="M" n="0.0377" /> kutopi ca gaṇhati kiñci have;
```

```
Na tu deti ca kiñcipi bhojanato;
```

```
Garukaṃ pana vajjamupeti kathaṃ;
```

```
Vada me vinaye kusalosi yadi?
```

<p rend="hangnum">§771.</p>

```
Ādāya yaṃ kiñci avassutamhā;
```

```
Uyyojitā bhuñjati bhojanañce;
```

```
Uyyojitā <pb ed="V" n="0.0333" /> yā pana yāya tassā;
```

```
Saṅghādisesaṃ kathayanti dhīrā.
```

<p rend="hangnum">§772.</p>

```
Kassaci kiñci na deti sahatthā;
```

```
Neva ca gaṇhati kiñci kutoci;
```

```
Vajjamupeti lahuṃ, na garuṃ tu;
```

```
Brūhi kathaṃ yadi bujjhasi sādhu?
```

<p rend="hangnum">§773.</p>

```
Dantaponodakānaṃ tu, gahaṇe pana bhikkhunī;
```

```
Uyyojentī lahuṃ vajjaṃ, āpajjati nisevite.
```

<p rend="hangnum">§774.</p>

```
Āpajjati panāpattiṃ, garukaṃ sāvasesakaṃ;
```

```
Chādeti, na phuse vajjaṃ, kathaṃ jānāsi me vada?
```

<p rend="hangnum">§775.</p>

```
Saṅghādisesamāpattiṃ, āpajjitvā anādaro;
```

```
Chādentopi tamāpattiṃ, nāññaṃ ukkhittako phuse.
```

<p rend="hangnum">§776.</p>

```
Sappāṇappāṇajaṃ neva, jaṅgamaṃ na vihaṅgamaṃ;
```

```
Dvijaṃ kantamakantañca, sace jānāsi me vada?
```

<p rend="hangnum">§777.</p>

```
Sappāṇappāṇajo vutto;
```

```
Cittajo utujopi ca;
```

```
Dvīheva pana jātattā;
```

```
Mato saddo dvijoti hi.
```

<p rend="hangnum">§778.</p>

```
Vinaye <pb ed="M" n="0.0378" /> anayūparame parame;
```

```
Sujanassa sukhānayane nayane;
```

```
Paṭu hoti padhānarato na rato;
```

```
Idha yo pana sāramate ramate.
```

Sedamocanagāthāyo samattā.

#### Sādhāraṇāsādhāraṇakathā

<p rend="hangnum">§779.</p>

```
Sabbasikkhāpadānāhaṃ<pb ed="V" n="0.0334" />, nidānaṃ gaṇanampi ca;
```

```
Bhikkhūhi bhikkhunīnañca, bhikkhūnaṃ bhikkhunīhi ca.
```

<p rend="hangnum">§780.</p>

```
Asādhāraṇapaññattaṃ, tathā sādhāraṇampi ca;
```

```
Pavakkhāmi samāsena, taṃ suṇātha samāhitā.
```

<p rend="hangnum">§781.</p>

```
Nidānaṃ nāma vesālī, tathā rājagahaṃ puraṃ;
```

```
Sāvatthāḷavi kosambī, sakkabhaggā pakāsitā.
```

<p rend="hangnum">§782.</p>

```
Kati vesāliyā vuttā, kati rājagahe katā?
```

```
Kati sāvatthipaññattā, kati āḷaviyaṃ katā?
```

<p rend="hangnum">§783.</p>

```
Kati kosambipaññattā, kati sakkesu bhāsitā?
```

```
Kati bhaggesu paññattā, taṃ me akkhāhi pucchito?
```

<p rend="hangnum">§784.</p>

```
Dasa vesāliyā vuttā, ekavīsa giribbaje;
```

```
Chaūnāni satāneva, tīṇi sāvatthiyaṃ katā.
```

<p rend="hangnum">§785.</p>

```
Cha panāḷaviyaṃ vuttā, aṭṭha kosambiyaṃ katā;
```

```
Aṭṭha sakkesu paññattā, tayo bhaggesu dīpitā.
```

<p rend="hangnum">§786.</p>

```
Methunaṃ viggaho ceva, catutthantimavatthukaṃ;
```

```
Atirekacīvaraṃ suddha-kāḷakeḷakalomakaṃ.
```

<p rend="hangnum">§787.</p>

```
Bhūtaṃ <pb ed="M" n="0.0379" /> paramparañceva, mukhadvāramacelako;
```

```
Bhikkhunīsu ca akkoso, dasa vesāliyaṃ katā.
```

<p rend="hangnum">§788.</p>

```
Dutiyantimavatthuñca, dve anuddhaṃsanāni ca;
```

```
Saṅghabhedā duve ceva, cīvarassa paṭiggaho.
```

<p rend="hangnum">§789.</p>

```
Rūpiyaṃ suttaviññatti, tathā ujjhāpanampi ca;
```

```
Paripācitapiṇḍo ca, tatheva gaṇabhojanaṃ.
```

<p rend="hangnum">§790.</p>

```
Vikālabhojanañceva, cārittaṃ nhānameva ca;
```

```
Ūnavīsativassañca, datvā saṅghena cīvaraṃ.
```

<p rend="hangnum">§791.</p>

```
Vosāsantī ca naccaṃ vā, gītaṃ vā cārikadvayaṃ;
```

```
Chandadānenime rāja-gahasmiṃ ekavīsati.
```

<p rend="hangnum">§792.</p>

```
Kuṭi <pb ed="V" n="0.0335" /> kosiyaseyyañca, pathavībhūtagāmakaṃ;
```

```
Sappāṇakañca siñcanti, ete chāḷaviyaṃ katā.
```

<p rend="hangnum">§793.</p>

```
Mahallakavihāro ca, dovacassaṃ tatheva ca;
```

```
Aññenaññaṃ tathā dvāra-kosā majjhañca pañcamaṃ.
```

<p rend="hangnum">§794.</p>

```
Anādariyaṃ sahadhammo, payopānañca sekhiye;
```

```
Kosambiyaṃ tu paññattā, aṭṭhime suddhadiṭṭhinā.
```

<p rend="hangnum">§795.</p>

```
Dhovaneḷakalomāni, patto ca dutiyo pana;
```

```
Ovādopi ca bhesajjaṃ, sūci āraññakesu ca.
```

<p rend="hangnum">§796.</p>

```
Udakasuddhikañceva, ovādāgamanampi ca;
```

```
Pure kapilavatthusmiṃ, paññattā pana aṭṭhime.
```

<p rend="hangnum">§797.</p>

```
Jotiṃ samādahitvāna, sāmisena sasitthakaṃ;
```

```
Ime bhaggesu paññattā, tayo ādiccabandhunā.
```

<p rend="hangnum">§798.</p>

```
Pārājikāni cattāri, garukā soḷasā, duve;
```

```
Aniyatā, catuttiṃsa, honti nissaggiyāni hi.
```

<p rend="hangnum">§799.</p>

```
Chappaṇṇāsasatañceva<pb ed="M" n="0.0380" />, khuddakāni bhavanti hi;
```

```
Daseva pana gārayhā, dvesattati ca sekhiyā.
```

<p rend="hangnum">§800.</p>

```
Chaūnāni ca tīṇeva, satāni samacetasā;
```

```
Ime vuttāvasesā hi, sabbe sāvatthiyaṃ katā.
```

<p rend="hangnum">§801.</p>

```
Pārājikāni cattāri, satta saṅghādisesakā;
```

```
Nissaggiyāni aṭṭheva, dvattiṃseva ca khuddakā.
```

<p rend="hangnum">§802.</p>

```
Dve gārayhā, tayo sekhā, chappaññāseva sabbaso;
```

```
Bhavanti chasu paññattā, nagaresu ca piṇḍitā.
```

<p rend="hangnum">§803.</p>

```
Sabbāneva panetāni, nagaresu ca sattasu;
```

```
Aḍḍhuḍḍhāni satāneva, paññattāni bhavanti hi.
```

<p rend="hangnum">§804.</p>

```
Sikkhāpadāni bhikkhūnaṃ, vīsañca dve satāni ca;
```

```
Bhikkhunīnaṃ tu cattāri, tathā tīṇi satāni ca.
```

<p rend="hangnum">§805.</p>

```
Pārājikāni cattāri, garukā pana terasa;
```

```
Aniyatā duve vuttā, tiṃsa nissaggiyāni ca.
```

<p rend="hangnum">§806.</p>

```
Khuddakā <pb ed="V" n="0.0336" /> navuti dve ca, cattāro pāṭidesanā;
```

```
Nippapañcena niddiṭṭhā, pañcasattati sekhiyā.
```

<p rend="hangnum">§807.</p>

```
Dve satāni ca vīsañca, vasā bhikkhūnameva ca;
```

```
Sikkhāpadāni uddesamāgacchanti uposathe.
```

<p rend="hangnum">§808.</p>

```
Pārājikāni aṭṭheva, garukā dasa satta ca;
```

```
Nissaggiyāni tiṃseva, chasaṭṭhi ca satampi ca.
```

<p rend="hangnum">§809.</p>

```
Khuddakānaṭṭha gārayhā, pañcasattati sekhiyā;
```

```
Sabbāni pana cattāri, tathā tīṇi satāni ca.
```

<p rend="hangnum">§810.</p>

```
Bhavanti pana etāni, bhikkhunīnaṃ vasā pana;
```

```
Sikkhāpadāni uddesamāgacchanti uposathe.
```

<p rend="hangnum">§811.</p>

```
Chacattālīsa honteva, bhikkhūnaṃ bhikkhunīhi tu;
```

```
Asādhāraṇabhāvaṃ tu, gamitāni mahesinā.
```

<p rend="hangnum">§812.</p>

```
Cha <pb ed="M" n="0.0381" /> ca saṅghādisesā ca, tathā aniyatā duve;
```

```
Dvādaseva ca nissaggā, dvāvīsati ca khuddakā.
```

<p rend="hangnum">§813.</p>

```
Cattāropi ca gārayhā, chacattālīsa hontime;
```

```
Bhikkhūnaṃyeva paññattā, gotamena yasassinā.
```

<p rend="hangnum">§814.</p>

```
Visaṭṭhi kāyasaṃsaggo, duṭṭhullaṃ attakāmatā;
```

```
Kuṭi ceva vihāro ca, chaḷete garukā siyuṃ.
```

<p rend="hangnum">§815.</p>

```
Nissaggiyādivaggasmiṃ, dhovanañca paṭiggaho;
```

```
Eḷakalomavaggepi, ādito pana satta ca.
```

<p rend="hangnum">§816.</p>

```
Tatiyepi ca vaggasmiṃ, patto ca paṭhamo tathā;
```

```
Vassasāṭikamārañña-miti dvādasa dīpitā.
```

<p rend="hangnum">§817.</p>

```
Pācittiyāni vuttāni, sabbāni gaṇanāvasā;
```

```
Bhikkhūnaṃ bhikkhunīnañca, aṭṭhāsītisataṃ, tato.
```

<p rend="hangnum">§818.</p>

```
Sabbo bhikkhunivaggopi, saparamparabhojano;
```

```
Tathā anatiritto ca, abhihaṭṭhuṃ pavāraṇā.
```

<p rend="hangnum">§819.</p>

```
Paṇītabhojanaviññatti, tathevācelakopi ca;
```

```
Nimantito sabhatto ca, duṭṭhullacchādanampi ca.
```

<p rend="hangnum">§820.</p>

```
Ūnavīsativassaṃ <pb ed="V" n="0.0337" /> tu, mātugāmena saddhipi;
```

```
Antepurappaveso ca, vassasāṭi nisīdanaṃ.
```

<p rend="hangnum">§821.</p>

```
Khuddakāni panetāni, dvāvīsati bhavanti hi;
```

```
Cattāro pana gārayhā, bhikkhūnaṃ pātimokkhake.
```

<p rend="hangnum">§822.</p>

```
Ekato pana paññattā, chacattālīsa hontime;
```

```
Bhikkhunīhi tu bhikkhūnaṃ, asādhāraṇataṃ gatā.
```

<p rend="hangnum">§823.</p>

```
Bhikkhūhi bhikkhunīnañca, sataṃ tiṃsa bhavanti hi;
```

```
Asādhāraṇabhāvaṃ tu, gamitāni mahesinā.
```

<p rend="hangnum">§824.</p>

```
Pārājikāni cattāri, dasa saṅghādisesakā;
```

```
Dvādaseva ca nissaggā, khuddakā navuticcha ca.
```

<p rend="hangnum">§825.</p>

```
Aṭṭheva <pb ed="M" n="0.0382" /> pana gārayhā, sataṃ tiṃsa bhavantime;
```

```
Bhikkhunīnañca bhikkhūhi, asādhāraṇataṃ gatā.
```

<p rend="hangnum">§826.</p>

```
Bhikkhunīnaṃ tu saṅghādi-sesehi cha panādito;
```

```
Yāvatatiyakā ceva, cattāroti ime dasa.
```

<p rend="hangnum">§827.</p>

```
Akālacīvarañceva, tathā acchinnacīvaraṃ;
```

```
Sattaññadatthikādīni, patto ceva garuṃ lahuṃ.
```

<p rend="hangnum">§828.</p>

```
Dvādaseva panetāni, bhikkhunīnaṃ vasenidha;
```

```
Nissaggiyāni satthārā, paññattāni panekato.
```

<p rend="hangnum">§829.</p>

```
Asādhāraṇapaññattā, khuddakā navuticcha ca;
```

```
Gārayhā ca panaṭṭhāti, sabbeva gaṇanāvasā.
```

<p rend="hangnum">§830.</p>

```
Bhikkhunīnaṃ tu bhikkhūhi, asādhāraṇataṃ gatā;
```

```
Ekatoyeva paññattā, sataṃ tiṃsa bhavanti hi.
```

<p rend="hangnum">§831.</p>

```
Asādhāraṇubhinnampi, sataṃ sattati caccha ca;
```

```
Pārājikāni cattāri, garukā ca dasaccha ca.
```

<p rend="hangnum">§832.</p>

```
Aniyatā duve ceva, nissaggā catuvīsati;
```

```
Sataṃ aṭṭhārasevettha, khuddakā paridīpitā.
```

<p rend="hangnum">§833.</p>

```
Dvādaseva ca gārayhā, sataṃ sattati caccha ca;
```

```
Asādhāraṇubhinnampi, imeti paridīpitā.
```

<p rend="hangnum">§834.</p>

```
Sādhāraṇā <pb ed="V" n="0.0338" /> ubhinnampi, paññattā pana satthunā;
```

```
Sataṃ sattati cattāri, bhavantīti pakāsitā.
```

<p rend="hangnum">§835.</p>

```
Pārājikāni cattāri, satta saṅghādisesakā;
```

```
Aṭṭhārasa ca nissaggā, samasattati khuddakā.
```

<p rend="hangnum">§836.</p>

```
Pañcasattati paññattā, sekhiyāpi ca sabbaso;
```

```
Sataṃ sattati cattāri, ubhinnaṃ samasikkhatā.
```

Sādhāraṇāsādhāraṇakathā.

#### Lakkhaṇakathā

<p rend="hangnum">§837.</p>

```
Ito <pb ed="M" n="0.0383" /> paraṃ pavakkhāmi, lakkhaṇaṃ pana sabbagaṃ;
```

```
Savane sādaraṃ katvā, vadato me nibodhatha.
```

<p rend="hangnum">§838.</p>

```
Nidānaṃ puggalo vatthu, paññattividhimeva ca;
```

```
Vipattāpattanāpatti, āṇattaṅgakiriyāpi ca.
```

<p rend="hangnum">§839.</p>

```
Saññācittasamuṭṭhānaṃ, vajjakammapabhedakaṃ;
```

```
Tikadvayanti sabbattha, yojetabbamidaṃ pana.
```

<p rend="hangnum">§840.</p>

```
Pubbe vuttanayaṃ yañca, yañca uttānamevidha;
```

```
Taṃ sabbaṃ pana vajjetvā, karissāmatthajotanaṃ.
```

<p rend="hangnum">§841.</p>

```
**Puggalo** nāma yaṃ yaṃ tu, bhikkhumārabbha bhikkhuniṃ;
```

```
Sikkhāpadaṃ tu paññattaṃ, ayaṃ vuccati puggalo.
```

<p rend="hangnum">§842.</p>

```
Tevīsatividhā te ca, sudinnadhaniyādayo;
```

```
Bhikkhūnaṃ pātimokkhasmiṃ, ādikammikapuggalā.
```

<p rend="hangnum">§843.</p>

```
Bhikkhunīnaṃ tathā pāti-mokkhasmiṃ ādikammikā;
```

```
Thullanandādayo satta, sabbe tiṃsa bhavanti hi.
```

<p rend="hangnum">§844.</p>

```
**Vatthū**ti puggalasseva, tassa tassa ca sabbaso;
```

```
Vatthuno tassa tasseva, ajjhācāro pavuccati.
```

<p rend="hangnum">§845.</p>

```
Kevalā <pb ed="V" n="0.0339" /> pana **paññatti,** mūlabhūtā tatheva sā;
```

```
Anvanuppannasabbattha-padesapadapubbikā.
```

<p rend="hangnum">§846.</p>

```
Sādhāraṇā ca paññatti, tathāsādhāraṇāpi ca;
```

```
Ekatoubhatopubbā, evaṃ navavidhā siyā.
```

<p rend="hangnum">§847.</p>

```
Tattha ‘‘yo methunaṃ dhammaṃ, paṭiseveyya bhikkhu’’ti;
```

```
‘‘Adinnaṃ ādiyeyyā’’ti, paññatticcevamādikā.
```

<p rend="hangnum">§848.</p>

```
Hoti <pb ed="M" n="0.0384" /> ‘‘antamaso bhikkhu, tiracchānagatāyapi’’;
```

```
Iccevamādikā sabbā, **anupaññatti** dīpitā.
```

<p rend="hangnum">§849.</p>

```
Tathā**nuppannapaññatti,** anuppanne tu vajjake;
```

```
Aṭṭhannaṃ garudhammānaṃ, vasenevāgatā hi sā.
```

<p rend="hangnum">§850.</p>

```
Cammattharaṇakañceva, saguṇaṅguṇupāhanaṃ;
```

```
Tatheva ca dhuvanhānaṃ, pañcavaggūpasampadā.
```

<p rend="hangnum">§851.</p>

```
Esā **padesapaññatti,** nāmāti hi catubbidhā;
```

```
Vuttā majjhimadesasmiṃ-yeva hoti, na aññato.
```

<p rend="hangnum">§852.</p>

```
Ito sesā hi **sabbattha-paññattī**ti pakāsitā;
```

```
Atthato ekamevettha, sādhāraṇadukādikaṃ.
```

<p rend="hangnum">§853.</p>

```
**Sāṇattikā** panāpatti, hoti **nāṇattikā**pi ca;
```

```
**Āṇattī**ti ca nāmesā, ñeyyā āṇāpanā pana.
```

<p rend="hangnum">§854.</p>

```
Āpattīnaṃ tu sabbāsaṃ, sabbasikkhāpadesupi;
```

```
Sabbo panaṅgabhedo hi, viññātabbo vibhāvinā.
```

<p rend="hangnum">§855.</p>

```
Kāyenapi ca vācāya, yā karontassa jāyate;
```

```
Ayaṃ **kriyasamuṭṭhānā,** nāma pārājikā viya.
```

<p rend="hangnum">§856.</p>

```
Kāyavācāhi kattabbaṃ, akarontassa hoti yā;
```

```
Sā **cākriyasamuṭṭhānā,** paṭhame kathine viya.
```

<p rend="hangnum">§857.</p>

```
Karontassākarontassa, bhikkhuno hoti yā pana;
```

```
Sā **kriyākriyato** hoti, cīvaraggahaṇe viya.
```

<p rend="hangnum">§858.</p>

```
Siyā pana karontassa, akarontassa yā siyā;
```

```
Sā **kriyākriyato** hoti, rūpiyuggahaṇe viya.
```

<p rend="hangnum">§859.</p>

```
Tathā <pb ed="V" n="0.0340" /><pb ed="M" n="0.0385" /> siyā karontassa;
```

```
Yā karoto akubbato;
```

```
Siyā kiriyato ceva;
```

```
Sā **kriyākriyato**pi ca.
```

<p rend="hangnum">§860.</p>

```
Sabbā cāpattiyo saññā-;
```

```
Vasena duvidhā siyuṃ;
```

```
Saññāvimokkhā nosaññā-;
```

```
Vimokkhāti pakāsitā.
```

<p rend="hangnum">§861.</p>

```
Vītikkamanasaññāya, abhāvena yato pana;
```

```
Vimuccati ayaṃ **saññā-vimokkhā**ti pakāsitā.
```

<p rend="hangnum">§862.</p>

```
Itarā pana **nosaññā-vimokkhā**ti pakāsitā;
```

```
Puna sabbāva cittassa, vasena duvidhā siyuṃ.
```

<p rend="hangnum">§863.</p>

```
Sacittakā acittāti, sucittena pakāsitā;
```

```
Sacittakasamuṭṭhāna-vasena pana yā siyā.
```

<p rend="hangnum">§864.</p>

```
Ayaṃ **sacittakā** nāma, āpatti paridīpitā;
```

```
Sacittakehi vā missa-vasenāya**macittakā**.
```

<p rend="hangnum">§865.</p>

```
Sabbā cāpattiyo vajja-vasena duvidhā rutā;
```

```
Suvijjenānavajjena, lokapaṇṇattivajjato.
```

<p rend="hangnum">§866.</p>

```
Yassā sacittake pakkhe, cittaṃ akusalaṃ siyā;
```

```
**Lokavajjā**ti nāmāyaṃ, sesā **paṇṇattivajjakā**.
```

<p rend="hangnum">§867.</p>

```
Sabbā cāpattiyo kamma-vasena tividhā siyuṃ;
```

```
**Kāyakammaṃ vacīkammaṃ,** tathā tadubhayampi ca.
```

<p rend="hangnum">§868.</p>

```
**Tikadvaya**nti nāmetaṃ, kusalāditikadvayaṃ;
```

```
Kusalākusalacitto vā, tathābyākatamānaso.
```

<p rend="hangnum">§869.</p>

```
Hutvā <pb ed="M" n="0.0386" /> āpajjatāpattiṃ, āpajjanto na aññathā;
```

```
Sukhavedanāsamaṅgī vā, tathā dukkhādisaṃyuto.
```

<p rend="hangnum">§870.</p>

```
Idaṃ tu lakkhaṇaṃ vuttaṃ, sabbasikkhāpadesupi;
```

```
Yojetvā pana dasseyya, vinayasmiṃ visārado.
```

<p rend="hangnum">§871.</p>

```
Taruṃ <pb ed="V" n="0.0341" /> timūlaṃ navapattamenaṃ;
```

```
Catussikhaṃ sattaphalaṃ chapupphaṃ;
```

```
Jānāti yo dvippabhavaṃ dvisākhaṃ;
```

```
Jānāti paññattimasesato so.
```

<p rend="hangnum">§872.</p>

```
Imamuttaraṃ gatamanuttarataṃ;
```

```
Pariyāpuṇāti paripucchati yo;
```

```
Upayātanuttaratamuttarato;
```

```
Sa ca kāyavācavinaye vinaye.
```

Lakkhaṇakathā.

<p rend="hangnum">§873.</p>

```
Soḷasaparivārassa, parivārassa sabbaso;
```

```
Ito paraṃ pavakkhāmi, sabbasaṅkalanaṃ nayaṃ.
```

<p rend="hangnum">§874.</p>

```
Kati āpattiyo vuttā;
```

```
Kāyikā, vācasikā kati?
```

```
Chādentassa katāpattī;
```

```
Kati saṃsaggapaccayā?
```

<p rend="hangnum">§875.</p>

```
Kāyikā chabbidhāpatti, tathā vācasikāpi ca;
```

```
Chādentassa ca tissova, pañca saṃsaggapaccayā.
```

<p rend="hangnum">§876.</p>

```
Kati āpattimūlāni, paññattāni mahesinā?
```

```
Kati āpattiyo vuttā, duṭṭhullacchādane pana?
```

<p rend="hangnum">§877.</p>

```
Dve <pb ed="M" n="0.0387" /> panāpattimūlāni, kāyo vācā bhavanti hi;
```

```
Pārājikā ca pācitti, duṭṭhullacchādane siyuṃ.
```

<p rend="hangnum">§878.</p>

```
Kati gāmantare vuttā, nadīpāre tathā kati?
```

```
Kati thullaccayaṃ maṃse, kati maṃsesu dukkaṭaṃ?
```

<p rend="hangnum">§879.</p>

```
Gāmantare catassova, nadīpārepi tattakā;
```

```
Thullaccayaṃ manussānaṃ, maṃse, navasu dukkaṭaṃ.
```

<p rend="hangnum">§880.</p>

```
Bhikkhu bhikkhuniyā saddhiṃ, saṃvidhāti ca dukkaṭaṃ;
```

```
Pācittaññassa gāmassa, upacārokkame siyā.
```

<p rend="hangnum">§881.</p>

```
Thullaccayaṃ <pb ed="V" n="0.0342" /> parikkhitte, gāmasmiṃ paṭhame pade;
```

```
Garukaṃ dutiye tassā, gāmantaraṃ vajantiyā.
```

<p rend="hangnum">§882.</p>

```
Tathā bhikkhuniyā saddhiṃ, saṃvidhāne tu dukkaṭaṃ;
```

```
Abhirūhati nāvaṃ ce, hoti pācitti bhikkhuno.
```

<p rend="hangnum">§883.</p>

```
Nadiyuttaraṇe kāle, pāde thullaccayaṃ phuse;
```

```
Paṭhame, dutiye tassā, hoti bhikkhuniyā garuṃ.
```

<p rend="hangnum">§884.</p>

```
Kati vācasikā rattiṃ, kati vācasikā divā?
```

```
Duve vācasikā rattiṃ, duve vācasikā divā.
```

<p rend="hangnum">§885.</p>

```
Rattandhakāre purisena saddhiṃ;
```

```
Ṭhitā adīpe pana hatthapāse;
```

```
Pācitti tassā yadi sallapeyya;
```

```
Vadeyya ce dukkaṭameva dūre.
```

<p rend="hangnum">§886.</p>

```
Channe divā yā purisena saddhiṃ;
```

```
Ṭhitā vadeyyassa ca hatthapāse;
```

```
Pācitti, hitvā pana hatthapāsaṃ;
```

```
Vadeyya ce dukkaṭameva tassā.
```

<p rend="hangnum">§887.</p>

```
Kati vā dadamānassa, kati vā paṭigaṇhato?
```

```
Dadamānassa tissova, catassova paṭiggahe.
```

<p rend="hangnum">§888.</p>

```
Manussassa <pb ed="M" n="0.0388" /> visaṃ deti, sace marati tena so;
```

```
Hoti pārājikaṃ, yakkhe, pete thullaccayaṃ mataṃ.
```

<p rend="hangnum">§889.</p>

```
Tiracchānagate tena, mate pācittiyaṃ siyā;
```

```
Tathā pācitti aññāti-kāya ce deti cīvaraṃ.
```

<p rend="hangnum">§890.</p>

```
Hatthagāhe tathā veṇi-gāhe saṅghādisesatā;
```

```
Mukhena aṅgajātassa, gahaṇe tu parājayo.
```

<p rend="hangnum">§891.</p>

```
Aññātikāya hatthamhā, cīvarassa paṭiggahe;
```

```
Sanissaggā ca pācitti, hotīti pariyāputā.
```

<p rend="hangnum">§892.</p>

```
Avassutassa hatthamhā, sayaṃ vāpi avassutā;
```

```
Hoti thullaccayaṃ tassā, bhojanaṃ paṭigaṇhato.
```

<p rend="hangnum">§893.</p>

```
Kati <pb ed="V" n="0.0343" /> ñatticatutthena, vuttā sammutiyo idha?
```

```
Ekā eva panuddiṭṭhā, bhikkhunovādasammuti.
```

<p rend="hangnum">§894.</p>

```
Kati dhaññarasā vuttā, vikāle kappiyā pana?
```

```
Loṇasovīrakaṃ ekaṃ, vikāle kappiyaṃ mataṃ.
```

<p rend="hangnum">§895.</p>

```
Kati pārājikā kāyā, kati saṃvāsabhūmiyo?
```

```
Ratticchedo katīnaṃ tu, paññattā dvaṅgulā kati?
```

<p rend="hangnum">§896.</p>

```
Pārājikāni kāyamhā, dve dve saṃvāsabhūmiyo;
```

```
Ratticchedo duvinnaṃ tu, paññattā dvaṅgulā duve.
```

<p rend="hangnum">§897.</p>

```
Paṭhamantimavatthuñca, kāyasaṃsaggajampi ca;
```

```
Pārājikāni kāyamhā, ime dve pana jāyare.
```

<p rend="hangnum">§898.</p>

```
Samānasaṃvāsakabhūmi ekā;
```

```
Tatheva nānāpadapubbikā ca;
```

```
Dve eva saṃvāsakabhūmiyo hi;
```

```
Mahesinā kāruṇikena vuttā.
```

<p rend="hangnum">§899.</p>

```
Pārivāsikabhikkhussa<pb ed="M" n="0.0389" />, tathā mānattacārino;
```

```
Ratticchedo duvinnaṃ tu, dvayātītena dīpito.
```

<p rend="hangnum">§900.</p>

```
Dvaṅgulapabbaparamaṃ, ādātabbaṃ, tatheva ca;
```

```
Dvaṅgulaṃ vā dumāsaṃ vā, paññattā dvaṅgulā duve.
```

<p rend="hangnum">§901.</p>

```
Kati pāṇātipātasmiṃ, vācā pārājikā kati?
```

```
Kati obhāsane vuttā, sañcaritte tathā kati?
```

<p rend="hangnum">§902.</p>

```
Tisso pāṇātipātasmiṃ;
```

```
Vācā pārājikā tayo;
```

```
Obhāsane tayo vuttā;
```

```
Sañcaritte tathā tayo.
```

<p rend="hangnum">§903.</p>

```
Anodissakamopāte, khate marati mānuso;
```

```
Pārājikaṃ siyā, yakkhe, pete thullaccayaṃ mate.
```

<p rend="hangnum">§904.</p>

```
Tiracchānagate tattha, mate pācittiyaṃ vade;
```

```
Imā pāṇātipātasmiṃ, tisso āpattiyo siyuṃ.
```

<p rend="hangnum">§905.</p>

```
Manussamāraṇādinnā-dānamāṇattiyāpi <pb ed="V" n="0.0344" /> ca;
```

```
Manussuttaridhammañca, vadato vācikā tayo.
```

<p rend="hangnum">§906.</p>

```
Maggadvayaṃ panodissa, vaṇṇādibhaṇane garuṃ;
```

```
Thullaccayaṃ panodissa, ubbhajāṇumadhakkhakaṃ.
```

<p rend="hangnum">§907.</p>

```
Ubbhakkhakamadhojāṇu-mādissa bhaṇato pana;
```

```
Dukkaṭaṃ pana niddiṭṭhaṃ, tisso obhāsanā yimā.
```

<p rend="hangnum">§908.</p>

```
Paṭiggaṇhanatādīhi, tīhi saṅghādisesatā;
```

```
Dvīhi thullaccayaṃ vuttaṃ, ekena pana dukkaṭaṃ.
```

<p rend="hangnum">§909.</p>

```
Chindato kati āpatti, chaḍḍitappaccayā kati?
```

```
Chindantassa tu tissova, pañca chaḍḍitapaccayā.
```

<p rend="hangnum">§910.</p>

```
Hoti pārājikaṃ tassa, chindantassa vanappatiṃ;
```

```
Bhūtagāmaṃ tu pācitti, aṅgajātaṃ tu thullatā.
```

<p rend="hangnum">§911.</p>

```
Visaṃ <pb ed="M" n="0.0390" /> chaḍḍetyanodissa, manusso marati tena ce;
```

```
Pārājikaṃ, mate yakkhe, pete thullaccayaṃ siyā.
```

<p rend="hangnum">§912.</p>

```
Tiracchāne tu pācitti, visaṭṭhichaḍḍane garuṃ;
```

```
Harituccārapassāva-chaḍḍane dukkaṭaṃ mataṃ.
```

<p rend="hangnum">§913.</p>

```
Gacchato katidhāpatti, ṭhitassa kati me vada?
```

```
Kati honti nisinnassa, nipannassāpi kittakā?
```

<p rend="hangnum">§914.</p>

```
Gacchantassa catassova, ṭhitassāpi ca tattakā;
```

```
Nisinnassa catassova, nipannassāpi tattakā.
```

<p rend="hangnum">§915.</p>

```
Bhikkhu bhikkhuniyā saddhiṃ, saṃvidhāne tu dukkaṭaṃ;
```

```
Pācittaññassa gāmassa, upacārokkame siyā.
```

<p rend="hangnum">§916.</p>

```
Thullaccayaṃ parikkhitte, gāmasmiṃ paṭhame pade;
```

```
Garukaṃ dutiye hoti, gāmantaraṃ vajantiyā.
```

<p rend="hangnum">§917.</p>

```
Paṭicchanne panokāse, bhikkhunī mittasanthavā;
```

```
Posassa hatthapāse tu, pācitti yadi tiṭṭhati.
```

<p rend="hangnum">§918.</p>

```
Hatthapāsaṃ jahitvāna, sace tiṭṭhati dukkaṭaṃ;
```

```
Aruṇuggamane kāle, dutiyā hatthapāsakaṃ.
```

<p rend="hangnum">§919.</p>

```
Hitvā <pb ed="V" n="0.0345" /> tiṭṭhantiyā tassā, thullaccayamudīritaṃ;
```

```
Hitvā tiṭṭhati ce tassā, hoti saṅghādisesatā.
```

<p rend="hangnum">§920.</p>

```
Nisinnāya catassova, nipannāyāpi tattakā;
```

```
Honti vuttappakārāva, viññeyyā vinayaññunā.
```

<p rend="hangnum">§921.</p>

```
Yāvatatiyake vuttā, kati āpattiyo vada?
```

```
Yāvatatiyake vuttā, tisso āpattiyo suṇa.
```

<p rend="hangnum">§922.</p>

```
Phuse pārājikāpattiṃ, ukkhittassānuvattikā;
```

```
Saṅghādisesatā saṅgha-bhedakassānuvattino.
```

<p rend="hangnum">§923.</p>

```
Anissagge tu pācitti, pāpikāya ca diṭṭhiyā;
```

```
Yāvatatiyake tisso, honti āpattiyo imā.
```

<p rend="hangnum">§924.</p>

```
Khādato <pb ed="M" n="0.0391" /> kati niddiṭṭhā, bhojanappaccayā kati?
```

```
Khādato pana tissova, pañca bhojanakāraṇā.
```

<p rend="hangnum">§925.</p>

```
Thullaccayaṃ manussānaṃ, maṃsaṃ khādati, dukkaṭaṃ;
```

```
Sesakānaṃ tu, pācitti, lasuṇaṃ bhakkhayantiyā.
```

<p rend="hangnum">§926.</p>

```
Avassutassa posassa, hatthato hi avassutā;
```

```
Gahetvā bhojanaṃ kiñci, sabbaṃ maṃsaṃ akappiyaṃ.
```

<p rend="hangnum">§927.</p>

```
Viññāpetvāna attatthaṃ, gahetvā bhojanampi ca;
```

```
Lasuṇampi ca missetvā, ekatajjhoharantiyā.
```

<p rend="hangnum">§928.</p>

```
Thullaccayañca pācitti, pāṭidesaniyampi ca;
```

```
Dukkaṭaṃ garukañcāti, pañca āpattiyo siyuṃ.
```

<p rend="hangnum">§929.</p>

```
Olokentassa niddiṭṭhā, kati āpattiyo vada?
```

```
Olokentassa niddiṭṭhā, ekāpatti mahesinā.
```

<p rend="hangnum">§930.</p>

```
Dukkaṭaṃ rattacittena, aṅgajātaṃ panitthiyā;
```

```
Olokentassa vā vuttaṃ, mukhaṃ bhikkhaṃ dadantiyā.
```

<p rend="hangnum">§931.</p>

```
Kati ukkhittakā vuttā, sammāvattanakā kati?
```

```
Tayo ukkhittakā vuttā, tecattālīsa vattanā.
```

<p rend="hangnum">§932.</p>

```
Adassanappaṭīkamme, āpannāpattiyā duve;
```

```
Eko appaṭinissagge, pāpikāya ca diṭṭhiyā.
```

<p rend="hangnum">§933.</p>

```
Kati <pb ed="V" n="0.0346" /> nāsitakā vuttā, katīnaṃ ekavācikā?
```

```
Tayo nāsitakā vuttā, tiṇṇannaṃ ekavācikā.
```

<p rend="hangnum">§934.</p>

```
Mettiyā dūsako ceva, kaṇṭakoti tayo ime;
```

```
Liṅgasaṃvāsadaṇḍehi, nāsitā hi yathākkamaṃ.
```

<p rend="hangnum">§935.</p>

```
Ekupajjhāyakeneva, ekenācariyena ca;
```

```
Dve tayo anusāvetuṃ, vaṭṭatīti ca niddise.
```

<p rend="hangnum">§936.</p>

```
Ñattiyā kappanā ceva, tathā vippakatampi ca;
```

```
Atītakaraṇañceti, tayo kammassa saṅgahā.
```

<p rend="hangnum">§937.</p>

```
**Ñattiyā** <pb ed="M" n="0.0392" /> **kappanā** nāma, ‘‘dadeyya’’ccevamādikā;
```

```
‘‘Deti saṅgho, karotī’’ti, ādi **vippakataṃ** siyā.
```

<p rend="hangnum">§938.</p>

```
‘‘Dinnaṃ, kataṃ’’ paniccādi, **atītakaraṇaṃ** siyā;
```

```
Saṅgayhanti hi sabbāni, kammānetehi tīhipi.
```

<p rend="hangnum">§939.</p>

```
Saṅghe salākagāhena, kammenapi ca kevalaṃ;
```

```
Kāraṇehi pana dvīhi, saṅgho bhijjati, naññathā.
```

<p rend="hangnum">§940.</p>

```
Saṅghabhedakabhikkhussa, tassa pārājikaṃ siyā;
```

```
Anuvattakabhikkhūnaṃ, thullaccayamudīritaṃ.
```

<p rend="hangnum">§941.</p>

```
Payuttāyuttavācāya, kati āpattiyo phuse?
```

```
Payuttāyuttavācāya, cha panāpattiyo phuse.
```

<p rend="hangnum">§942.</p>

```
Ājīvahetu pāpiccho, icchāpakatamānaso;
```

```
Asantaṃ uttariṃ dhammaṃ, ullapanto parājito.
```

<p rend="hangnum">§943.</p>

```
Sañcarittaṃ samāpanne, tathā saṅghādisesatā;
```

```
Yo te vasati ārāme, vadaṃ thullaccayaṃ phuse.
```

<p rend="hangnum">§944.</p>

```
Viññāpetvā paṇītaṃ tu, bhojanaṃ bhikkhu bhuñjati;
```

```
Pācitti bhikkhuniyā ce, pāṭidesaniyaṃ siyā.
```

<p rend="hangnum">§945.</p>

```
Viññāpetvāna sūpaṃ vā, odanaṃ vā anāmayo;
```

```
Bhikkhu bhuñjati ce tassa, hoti āpatti dukkaṭaṃ.
```

<p rend="hangnum">§946.</p>

```
Dasasatāni rattīnaṃ, chādetvāpattiyo pana;
```

```
Dasa rattiyo vasitvāna, mucceyya pārivāsiko.
```

<p rend="hangnum">§947.</p>

```
Pārājikāni <pb ed="V" n="0.0347" /> aṭṭheva, tevīsa garukā pana;
```

```
Dveyevāniyatā vuttā, buddhenādiccabandhunā.
```

<p rend="hangnum">§948.</p>

```
Nissaggiyāni vuttāni, dvecattālīsa honti hi;
```

```
Honti pācittiyā sabbā, aṭṭhāsītisataṃ pana.
```

<p rend="hangnum">§949.</p>

```
Pāṭidesaniyā <pb ed="M" n="0.0393" /> vuttā, dvādaseva mahesinā;
```

```
Vuttā pana susikkhena, pañcasattati sekhiyā.
```

<p rend="hangnum">§950.</p>

```
Paññattāni supaññena, gotamena yasassinā;
```

```
Bhavanti pana sabbāni, aḍḍhuḍḍhāni satāni hi.
```

<p rend="hangnum">§951.</p>

```
Yo panetesu vattabbo;
```

```
Sārabhūto vinicchayo;
```

```
So mayā sakalo vutto;
```

```
Samāseneva sabbathā.
```

<p rend="hangnum">§952.</p>

```
Mayā suṭṭhu vicāretvā, pāḷiaṭṭhakathānayaṃ;
```

```
Katattā ādaraṃ katvā, uggahetabbamevidaṃ.
```

<p rend="hangnum">§953.</p>

```
Atthe akkharabandhe vā, viññāsassa kamepi vā;
```

```
Kaṅkhā tasmā na kātabbā, kātabbā bahumānatā.
```

<p rend="hangnum">§954.</p>

```
Sauttaraṃ yo jānāti;
```

```
Vinayassa vinicchayaṃ;
```

```
Nissayaṃ so vimuñcitvā;
```

```
Yathākāmaṅgamo siyā.
```

<p rend="hangnum">§955.</p>

```
Nissayaṃ dātukāmena, savibhaṅgaṃ samātikaṃ;
```

```
Suṭṭhu vācuggataṃ katvā, ñatvā dātabbamevidaṃ.
```

<p rend="hangnum">§956.</p>

```
Imaṃ paṭhati cinteti, suṇāti paripucchati;
```

```
Vāceti ca paraṃ niccaṃ, atthaṃ upaparikkhati.
```

<p rend="hangnum">§957.</p>

```
Yo tassa pana bhikkhussa, atthā vinayanissitā;
```

```
Upaṭṭhahanti sabbeva, hatthe āmalakaṃ viya.
```

<p rend="hangnum">§958.</p>

```
Imaṃ paramamuttaraṃ uttaraṃ;
```

```
Naro hamatasāgaraṃ sāgaraṃ;
```

```
Abuddhijanasāradaṃ <pb ed="V" n="0.0348" /> sāradaṃ;
```

```
Siyā vinayapārago pārago.
```

<p rend="hangnum">§959.</p>

```
Ato <pb ed="M" n="0.0394" /> hi niccaṃ imamuttamaṃ tamaṃ;
```

```
Vidhūya sikkhe guṇasaṃhitaṃ hitaṃ;
```

```
Naro hi sakkaccavapūrato rato;
```

```
Sukhassa sabbaṅgaṇakammadaṃ padaṃ.
```

<p rend="hangnum">§960.</p>

```
Vinaye paṭubhāvakare parame;
```

```
Piṭake paṭutaṃ abhipatthayatā;
```

```
Vidhinā paṭunā paṭunā yatinā;
```

```
Pariyāpuṇitabbamidaṃ satataṃ.
```

#### Nigamanakathā

<p rend="hangnum">§961.</p>

```
Racito **buddhadattena,** suddhacittena dhīmatā;
```

```
Suciraṭṭhitikāmena, sāsanassa mahesino.
```

<p rend="hangnum">§962.</p>

```
Antarenantarāyaṃ tu, yathā siddhimupāgato;
```

```
Atthato ganthato ceva, uttaroyamanuttaro.
```

<p rend="hangnum">§963.</p>

```
Tathā sijjhantu saṅkappā, sattānaṃ dhammasaṃyutā;
```

```
Rājā pātu mahiṃ sammā, kāle devo pavassatu.
```

<p rend="hangnum">§964.</p>

```
Yāva tiṭṭhati selindo, yāva cando virocati;
```

```
Tāva tiṭṭhatu saddhammo, gotamassa mahesino.
```

<p rend="hangnum">§965.</p>

```
Khantisoraccasosīlya-buddhisaddhādayādayo;
```

```
Patiṭṭhitā guṇā yasmiṃ, ratanānīva sāgare.
```

<p rend="hangnum">§966.</p>

```
Vinayācārayuttena, tena sakkacca sādaraṃ;
```

```
Yācito **saṅghapālena,** therena thiracetasā.
```

<p rend="hangnum">§967.</p>

```
Suciraṭṭhitikāmena<pb ed="V" n="0.0349" />, vinayassa mahesino;
```

```
Bhikkhūnaṃ pāṭavatthāya, vinayassa vinicchaye.
```

<p rend="hangnum">§968.</p>

```
Akāsiṃ <pb ed="M" n="0.0395" /> paramaṃ etaṃ, **uttaraṃ** nāma nāmato;
```

```
Savane sādaraṃ katvā, sikkhitabbo tato ayaṃ.
```

<p rend="hangnum">§969.</p>

```
Paññāsādhikasaṅkhyāni, navagāthāsatāni hi;
```

```
Gaṇanā uttarassāyaṃ, chandasānuṭṭhubhena tu.
```

<p rend="hangnum">§970.</p>

```
Gāthā catusahassāni, satañca ūnavīsati;
```

```
Pamāṇato imā vuttā, vinayassa vinicchayeti.
```

Iti tambapaṇṇiyena paramaveyyākaraṇena tipiṭakanayavidhikusalena paramakavijanahadayapadumavanavikasanakarena kavivaravasabhena paramaratikaravaramadhuravacanuggārena uragapurena **buddhadattena** racito uttaravinicchayo samattoti.

Uttaravinicchayo niṭṭhito.
