Namo tassa bhagavato arahato sammāsambuddhassa

# Khuddakanikāye

## Cariyāpiṭakapāḷi

### 1. Akittivaggo

#### 1. Akitticariyā

<p rend="hangnum">§1.</p>

```
‘‘Kappe <pb ed="T" n="2.0551" /><pb ed="M" n="2.0385" /><pb ed="V" n="2.0371" /><pb ed="P" n="0.0073" /> ca satasahasse, caturo ca asaṅkhiye;
```

```
Etthantare yaṃ caritaṃ, sabbaṃ taṃ bodhipācanaṃ.
```

<p rend="hangnum">§2.</p>

```
‘‘Atītakappe caritaṃ, ṭhapayitvā bhavābhave;
```

```
Imamhi kappe caritaṃ, pavakkhissaṃ suṇohi me.
```

<p rend="hangnum">§3.</p>

```
‘‘Yadā ahaṃ brahāraññe, suññe vipinakānane;
```

```
Ajjhogāhetvā <note>ajjhogahetvā (sī. syā.)</note> viharāmi, akitti nāma tāpaso.
```

<p rend="hangnum">§4.</p>

```
‘‘Tadā <pb ed="V" n="2.0372" /> maṃ tapatejena, santatto tidivābhibhū;
```

```
Dhārento brāhmaṇavaṇṇaṃ, bhikkhāya maṃ upāgami.
```

<p rend="hangnum">§5.</p>

```
‘‘Pavanā ābhataṃ paṇṇaṃ, atelañca aloṇikaṃ;
```

```
Mama dvāre ṭhitaṃ disvā, sakaṭāhena ākiriṃ.
```

<p rend="hangnum">§6.</p>

```
‘‘Tassa datvānahaṃ paṇṇaṃ, nikkujjitvāna bhājanaṃ;
```

```
Punesanaṃ jahitvāna, pāvisiṃ paṇṇasālakaṃ.
```

<p rend="hangnum">§7.</p>

```
‘‘Dutiyampi <pb ed="T" n="2.0552" /> tatiyampi, upagañchi mamantikaṃ;
```

```
Akampito anolaggo, evamevamadāsahaṃ.
```

<p rend="hangnum">§8.</p>

```
‘‘Na <pb ed="M" n="2.0386" /> me tappaccayā atthi, sarīrasmiṃ vivaṇṇiyaṃ;
```

```
Pītisukhena ratiyā, vītināmemi taṃ divaṃ.
```

<p rend="hangnum">§9.</p>

```
‘‘Yadi māsampi dvemāsaṃ, dakkhiṇeyyaṃ varaṃ labhe;
```

```
Akampito anolīno, dadeyyaṃ dānamuttamaṃ.
```

<p rend="hangnum">§10.</p>

```
‘‘Na tassa dānaṃ dadamāno, yasaṃ lābhañca patthayiṃ;
```

```
Sabbaññutaṃ patthayāno, tāni kammāni ācari’’nti.
```

Akitticariyaṃ paṭhamaṃ.

#### 2. Saṅkhacariyā

<p rend="hangnum">§11.</p>

```
‘‘Punāparaṃ <pb ed="P" n="0.0074" /> yadā homi, brāhmaṇo saṅkhasavhayo;
```

```
Mahāsamuddaṃ taritukāmo, upagacchāmi paṭṭanaṃ.
```

<p rend="hangnum">§12.</p>

```
‘‘Tatthaddasaṃ paṭipathe, sayambhuṃ aparājitaṃ;
```

```
Kantāraddhānaṃ paṭipannaṃ <note>kantāraddhānapaṭipannaṃ (sī. syā.)</note>, tattāya kaṭhinabhūmiyā.
```

<p rend="hangnum">§13.</p>

```
‘‘Tamahaṃ paṭipathe disvā, imamatthaṃ vicintayiṃ;
```

```
‘Idaṃ khettaṃ anuppattaṃ, puññakāmassa jantuno.
```

<p rend="hangnum">§14.</p>

```
‘‘‘Yathā kassako puriso, khettaṃ disvā mahāgamaṃ;
```

```
Tattha bījaṃ na ropeti, na so dhaññena atthiko.
```

<p rend="hangnum">§15.</p>

```
‘‘‘Evamevāhaṃ <pb ed="T" n="2.0553" /><pb ed="V" n="2.0373" /> puññakāmo, disvā khettavaruttamaṃ;
```

```
Yadi tattha kāraṃ na karomi, nāhaṃ puññena atthiko.
```

<p rend="hangnum">§16.</p>

```
‘‘‘Yathā amacco muddikāmo, rañño antepure jane;
```

```
Na deti tesaṃ dhanadhaññaṃ, muddito parihāyati.
```

<p rend="hangnum">§17.</p>

```
‘‘‘Evamevāhaṃ puññakāmo, vipulaṃ disvāna dakkhiṇaṃ;
```

```
Yadi tassa dānaṃ na dadāmi, parihāyissāmi puññato’.
```

<p rend="hangnum">§18.</p>

```
‘‘Evāhaṃ cintayitvāna, orohitvā upāhanā;
```

```
Tassa pādāni vanditvā, adāsiṃ chattupāhanaṃ.
```

<p rend="hangnum">§19.</p>

```
‘‘Tenevāhaṃ <pb ed="M" n="2.0387" /> sataguṇato, sukhumālo sukhedhito;
```

```
Api ca dānaṃ paripūrento, evaṃ tassa adāsaha’’nti.
```

Saṅkhacariyaṃ dutiyaṃ.

#### 3. Kururājacariyā

<p rend="hangnum">§20.</p>

```
‘‘Punāparaṃ yadā homi, indapatthe <note>indapatte (sī. ka.)</note> puruttame;
```

```
Rājā dhanañcayo nāma, kusale dasahupāgato.
```

<p rend="hangnum">§21.</p>

```
‘‘Kaliṅgaraṭṭhavisayā, brāhmaṇā upagañchu maṃ;
```

```
Āyācuṃ maṃ hatthināgaṃ, dhaññaṃ maṅgalasammataṃ.
```

<p rend="hangnum">§22.</p>

```
‘‘‘Avuṭṭhiko janapado, dubbhikkho chātako mahā;
```

```
Dadāhi pavaraṃ nāgaṃ, nīlaṃ añjanasavhayaṃ.
```

<p rend="hangnum">§23.</p>

```
‘‘‘Na <pb ed="T" n="2.0554" /><pb ed="P" n="0.0075" /> me yācakamanuppatte, paṭikkhepo anucchavo;
```

```
Mā me bhijji samādānaṃ, dassāmi vipulaṃ gajaṃ’.
```

<p rend="hangnum">§24.</p>

```
‘‘Nāgaṃ gahetvā soṇḍāya, bhiṅgāre <note>bhiṅkāre (sī.)</note> ratanāmaye;
```

```
Jalaṃ hatthe ākiritvā, brāhmaṇānaṃ adaṃ gajaṃ.
```

<p rend="hangnum">§25.</p>

```
‘‘Tassa nāge padinnamhi, amaccā etadabravuṃ;
```

```
‘Kiṃ nu tuyhaṃ varaṃ nāgaṃ, yācakānaṃ padassasi.
```

<p rend="hangnum">§26.</p>

```
‘‘‘Dhaññaṃ <pb ed="V" n="2.0374" /> maṅgalasampannaṃ, saṅgāmavijayuttamaṃ;
```

```
Tasmiṃ nāge padinnamhi, kiṃ te rajjaṃ karissati.
```

<p rend="hangnum">§27.</p>

```
‘‘‘Rajjampi me dade sabbaṃ, sarīraṃ dajjamattano;
```

```
Sabbaññutaṃ piyaṃ mayhaṃ, tasmā nāgaṃ adāsaha’’’nti.
```

Kururājacariyaṃ tatiyaṃ.

#### 4. Mahāsudassanacariyā

<p rend="hangnum">§28.</p>

```
‘‘Kusāvatimhi nagare, yadā āsiṃ mahīpati;
```

```
Mahāsudassano nāma, cakkavattī mahabbalo.
```

<p rend="hangnum">§29.</p>

```
‘‘Tatthāhaṃ <pb ed="M" n="2.0388" /> divase tikkhattuṃ, ghosāpemi tahiṃ tahiṃ;
```

```
‘Ko kiṃ icchati pattheti, kassa kiṃ dīyatū dhanaṃ.
```

<p rend="hangnum">§30.</p>

```
‘‘‘Ko chātako ko tasito, ko mālaṃ ko vilepanaṃ;
```

```
Nānārattāni vatthāni, ko naggo paridahissati.
```

<p rend="hangnum">§31.</p>

```
‘‘‘Ko pathe chattamādeti, kopāhanā mudū subhā’;
```

```
Iti <pb ed="T" n="2.0555" /> sāyañca pāto ca, ghosāpemi tahiṃ tahiṃ.
```

<p rend="hangnum">§32.</p>

```
‘‘Na taṃ dasasu ṭhānesu, napi ṭhānasatesu vā;
```

```
Anekasataṭhānesu, paṭiyattaṃ yācake dhanaṃ.
```

<p rend="hangnum">§33.</p>

```
‘‘Divā vā yadi vā rattiṃ, yadi eti vanibbako;
```

```
Laddhā yadicchakaṃ bhogaṃ, pūrahatthova gacchati.
```

<p rend="hangnum">§34.</p>

```
‘‘Evarūpaṃ mahādānaṃ, adāsiṃ yāvajīvikaṃ;
```

```
Napāhaṃ dessaṃ dhanaṃ dammi, napi natthi nicayo mayi.
```

<p rend="hangnum">§35.</p>

```
‘‘Yathāpi āturo nāma, rogato parimuttiyā;
```

```
Dhanena vejjaṃ tappetvā, rogato parimuccati.
```

<p rend="hangnum">§36.</p>

```
‘‘Tathevāhaṃ jānamāno, paripūretumasesato;
```

```
Ūnamanaṃ pūrayituṃ, demi dānaṃ vanibbake;
```

```
Nirālayo apaccāso, sambodhimanupattiyā’’ti.
```

Mahāsudassanacariyaṃ catutthaṃ.

#### 5. Mahāgovindacariyā

<p rend="hangnum">§37.</p>

```
‘‘Punāparaṃ <pb ed="V" n="2.0375" /><pb ed="P" n="0.0076" /> yadā homi, sattarājapurohito;
```

```
Pūjito naradevehi, mahāgovindabrāhmaṇo.
```

<p rend="hangnum">§38.</p>

```
‘‘Tadāhaṃ sattarajjesu, yaṃ me āsi upāyanaṃ;
```

```
Tena demi mahādānaṃ, akkhobbhaṃ <note>akkhobhaṃ (syā. kaṃ.)</note> sāgarūpamaṃ.
```

<p rend="hangnum">§39.</p>

```
‘‘Na <pb ed="T" n="2.0556" /><pb ed="M" n="2.0389" /> me dessaṃ dhanaṃ dhaññaṃ, napi natthi nicayo mayi;
```

```
Sabbaññutaṃ piyaṃ mayhaṃ, tasmā demi varaṃ dhana’’nti.
```

Mahāgovindacariyaṃ pañcamaṃ.

#### 6. Nimirājacariyā

<p rend="hangnum">§40.</p>

```
‘‘Punāparaṃ yadā homi, mithilāyaṃ puruttame;
```

```
Nimi nāma mahārājā, paṇḍito kusalatthiko.
```

<p rend="hangnum">§41.</p>

```
‘‘Tadāhaṃ māpayitvāna, catussālaṃ catummukhaṃ;
```

```
Tattha dānaṃ pavattesiṃ, migapakkhinarādinaṃ.
```

<p rend="hangnum">§42.</p>

```
‘‘Acchādanañca sayanaṃ, annaṃ pānañca bhojanaṃ;
```

```
Abbocchinnaṃ karitvāna, mahādānaṃ pavattayiṃ.
```

<p rend="hangnum">§43.</p>

```
‘‘Yathāpi sevako sāmiṃ, dhanahetumupāgato;
```

```
Kāyena vācā manasā, ārādhanīyamesati.
```

<p rend="hangnum">§44.</p>

```
‘‘Tathevāhaṃ sabbabhave, pariyesissāmi bodhijaṃ;
```

```
Dānena satte tappetvā, icchāmi bodhimuttama’’nti.
```

Nimirājacariyaṃ chaṭṭhaṃ.

#### 7. Candakumāracariyā

<p rend="hangnum">§45.</p>

```
‘‘Punāparaṃ <pb ed="V" n="2.0376" /><pb ed="P" n="0.0077" /> yadā homi, ekarājassa atrajo;
```

```
Nagare pupphavatiyā, kumāro candasavhayo.
```

<p rend="hangnum">§46.</p>

```
‘‘Tadāhaṃ <pb ed="T" n="2.0557" /> yajanā mutto, nikkhanto yaññavāṭato;
```

```
Saṃvegaṃ janayitvāna, mahādānaṃ pavattayiṃ.
```

<p rend="hangnum">§47.</p>

```
‘‘Nāhaṃ pivāmi khādāmi, napi bhuñjāmi bhojanaṃ;
```

```
Dakkhiṇeyye adatvāna, api chappañcarattiyo.
```

<p rend="hangnum">§48.</p>

```
‘‘Yathāpi <pb ed="M" n="2.0390" /> vāṇijo nāma, katvāna bhaṇḍasañcayaṃ;
```

```
Yattha lābho mahā hoti, tattha taṃ <note>tattha naṃ (sī.), tattha (ka.)</note> harati bhaṇḍakaṃ.
```

<p rend="hangnum">§49.</p>

```
‘‘Tatheva sakabhuttāpi, pare dinnaṃ mahapphalaṃ;
```

```
Tasmā parassa dātabbaṃ, satabhāgo bhavissati.
```

<p rend="hangnum">§50.</p>

```
‘‘Etamatthavasaṃ ñatvā, demi dānaṃ bhavābhave;
```

```
Na paṭikkamāmi dānato, sambodhimanupattiyā’’ti.
```

Candakumāracariyaṃ sattamaṃ.

#### 8. Sivirājacariyā

<p rend="hangnum">§51.</p>

```
‘‘Ariṭṭhasavhaye nagare, sivināmāsi khattiyo;
```

```
Nisajja pāsādavare, evaṃ cintesahaṃ tadā.
```

<p rend="hangnum">§52.</p>

```
‘‘‘Yaṃ kiñci mānusaṃ dānaṃ, adinnaṃ me na vijjati;
```

```
Yopi yāceyya maṃ cakkhuṃ, dadeyyaṃ avikampito’.
```

<p rend="hangnum">§53.</p>

```
‘‘Mama saṅkappamaññāya, sakko devānamissaro;
```

```
Nisinno devaparisāya, idaṃ vacanamabravi.
```

<p rend="hangnum">§54.</p>

```
‘‘‘Nisajja <pb ed="T" n="2.0558" /> pāsādavare, sivirājā mahiddhiko;
```

```
Cintento vividhaṃ dānaṃ, adeyyaṃ so na passati.
```

<p rend="hangnum">§55.</p>

```
‘‘‘Tathaṃ <pb ed="V" n="2.0377" /> nu vitathaṃ netaṃ, handa vīmaṃsayāmi taṃ;
```

```
Muhuttaṃ āgameyyātha, yāva jānāmi taṃ manaṃ’.
```

<p rend="hangnum">§56.</p>

```
‘‘Pavedhamāno palitasiro, valigatto <note>valitagatto (sī.)</note> jarāturo;
```

```
Andhavaṇṇova hutvāna, rājānaṃ upasaṅkami.
```

<p rend="hangnum">§57.</p>

```
‘‘So <pb ed="P" n="0.0078" /> tadā paggahetvāna, vāmaṃ dakkhiṇabāhu ca;
```

```
Sirasmiṃ añjaliṃ katvā, idaṃ vacanamabravi.
```

<p rend="hangnum">§58.</p>

```
‘‘‘Yācāmi taṃ mahārāja, dhammika raṭṭhavaḍḍhana;
```

```
Tava dānaratā kitti, uggatā devamānuse.
```

<p rend="hangnum">§59.</p>

```
‘‘‘Ubhopi <pb ed="M" n="2.0391" /> nettā nayanā, andhā upahatā mama;
```

```
Ekaṃ me nayanaṃ dehi, tvampi ekena yāpaya’.
```

<p rend="hangnum">§60.</p>

```
‘‘Tassāhaṃ vacanaṃ sutvā, haṭṭho saṃviggamānaso;
```

```
Katañjalī vedajāto, idaṃ vacanamabraviṃ.
```

<p rend="hangnum">§61.</p>

```
‘‘‘Idānāhaṃ cintayitvāna, pāsādato idhāgato;
```

```
Tvaṃ mama cittamaññāya, nettaṃ yācitumāgato.
```

<p rend="hangnum">§62.</p>

```
‘‘‘Aho me mānasaṃ siddhaṃ, saṅkappo paripūrito;
```

```
Adinnapubbaṃ dānavaraṃ, ajja dassāmi yācake.
```

<p rend="hangnum">§63.</p>

```
‘‘‘Ehi sivaka uṭṭhehi, mā dandhayi mā pavedhayi;
```

```
Ubhopi nayanaṃ dehi, uppāṭetvā vaṇibbake’.
```

<p rend="hangnum">§64.</p>

```
‘‘Tato <pb ed="T" n="2.0559" /> so codito mayhaṃ, sivako vacanaṃ karo;
```

```
Uddharitvāna pādāsi, tālamiñjaṃva yācake.
```

<p rend="hangnum">§65.</p>

```
‘‘Dadamānassa dentassa, dinnadānassa me sato;
```

```
Cittassa aññathā natthi, bodhiyāyeva kāraṇā.
```

<p rend="hangnum">§66.</p>

```
‘‘Na me dessā ubho cakkhū, attā na me na dessiyo;
```

```
Sabbaññutaṃ piyaṃ mayhaṃ, tasmā cakkhuṃ adāsaha’’nti.
```

Sivirājacariyaṃ aṭṭhamaṃ.

#### 9. Vessantaracariyā

<p rend="hangnum">§67.</p>

```
‘‘Yā <pb ed="V" n="2.0378" /> me ahosi janikā, phussatī <note>phusatī (sī.)</note> nāma khattiyā;
```

```
Sā atītāsu jātīsu, sakkassa mahesī piyā.
```

<p rend="hangnum">§68.</p>

```
‘‘Tassā āyukkhayaṃ ñatvā, devindo etadabravi;
```

```
‘Dadāmi te dasa vare, varabhadde yadicchasi’.
```

<p rend="hangnum">§69.</p>

```
‘‘Evaṃ vuttā ca sā devī, sakkaṃ punidamabravi;
```

```
‘Kiṃ nu me aparādhatthi, kiṃ nu dessā ahaṃ tava;
```

```
Rammā cāvesi maṃ ṭhānā, vātova dharaṇīruhaṃ’.
```

<p rend="hangnum">§70.</p>

```
‘‘Evaṃ <pb ed="M" n="2.0392" /> vutto ca so sakko, puna tassidamabravi;
```

```
‘Na ceva te kataṃ pāpaṃ, na ca me tvaṃsi appiyā.
```

<p rend="hangnum">§71.</p>

```
‘‘‘Ettakaṃyeva <pb ed="P" n="0.0079" /> te āyu, cavanakālo bhavissati;
```

```
Paṭiggaṇha mayā dinne, vare dasa varuttame’.
```

<p rend="hangnum">§72.</p>

```
‘‘Sakkena <pb ed="T" n="2.0560" /> sā dinnavarā, tuṭṭhahaṭṭhā pamoditā;
```

```
Mamaṃ abbhantaraṃ katvā, phussatī dasa vare varī.
```

<p rend="hangnum">§73.</p>

```
‘‘Tato cutā sā phussatī, khattiye upapajjatha;
```

```
Jetuttaramhi nagare, sañjayena samāgami.
```

<p rend="hangnum">§74.</p>

```
‘‘Yadāhaṃ phussatiyā kucchiṃ, okkanto piyamātuyā;
```

```
Mama tejena me mātā, sadā dānaratā ahu.
```

<p rend="hangnum">§75.</p>

```
‘‘Adhane āture jiṇṇe, yācake addhike <note>pathike (ka.)</note> jane;
```

```
Samaṇe brāhmaṇe khīṇe, deti dānaṃ akiñcane.
```

<p rend="hangnum">§76.</p>

```
‘‘Dasa māse dhārayitvāna, karonte puraṃ padakkhiṇaṃ;
```

```
Vessānaṃ vīthiyā majjhe, janesi phussatī mamaṃ.
```

<p rend="hangnum">§77.</p>

```
‘‘Na mayhaṃ mattikaṃ nāmaṃ, napi pettikasambhavaṃ;
```

```
Jātettha vessavīthiyā, tasmā vessantaro ahu.
```

<p rend="hangnum">§78.</p>

```
‘‘Yadāhaṃ dārako homi, jātiyā aṭṭhavassiko;
```

```
Tadā nisajja pāsāde, dānaṃ dātuṃ vicintayiṃ.
```

<p rend="hangnum">§79.</p>

```
‘‘‘Hadayaṃ <pb ed="V" n="2.0379" /> dadeyyaṃ cakkhuṃ, maṃsampi rudhirampi ca;
```

```
Dadeyyaṃ kāyaṃ sāvetvā, yadi koci yācaye mamaṃ’.
```

<p rend="hangnum">§80.</p>

```
‘‘Sabhāvaṃ cintayantassa, akampitamasaṇṭhitaṃ;
```

```
Akampi tattha pathavī, sineruvanavaṭaṃsakā.
```

<p rend="hangnum">§81.</p>

```
‘‘Anvaddhamāse pannarase, puṇṇamāse uposathe;
```

```
Paccayaṃ nāgamāruyha, dānaṃ dātuṃ upāgamiṃ.
```

<p rend="hangnum">§82.</p>

```
‘‘Kaliṅgaraṭṭhavisayā<pb ed="T" n="2.0561" />, brāhmaṇā upagañchu maṃ;
```

```
Ayācuṃ maṃ hatthināgaṃ, dhaññaṃ maṅgalasammataṃ.
```

<p rend="hangnum">§83.</p>

```
‘‘Avuṭṭhiko <pb ed="M" n="2.0393" /> janapado, dubbhikkho chātako mahā;
```

```
Dadāhi pavaraṃ nāgaṃ, sabbasetaṃ gajuttamaṃ.
```

<p rend="hangnum">§84.</p>

```
‘‘Dadāmi na vikampāmi, yaṃ maṃ yācanti brāhmaṇā;
```

```
Santaṃ nappatigūhāmi <note>nappatiguyhāmi (sī. ka.)</note>, dāne me ramate mano.
```

<p rend="hangnum">§85.</p>

```
‘‘Na me yācakamanuppatte, paṭikkhepo anucchavo;
```

```
‘Mā me bhijji samādānaṃ, dassāmi vipulaṃ gajaṃ’.
```

<p rend="hangnum">§86.</p>

```
‘‘Nāgaṃ gahetvā soṇḍāya, bhiṅgāre ratanāmaye;
```

```
Jalaṃ hatthe ākiritvā, brāhmaṇānaṃ adaṃ gajaṃ.
```

<p rend="hangnum">§87.</p>

```
‘‘Punāparaṃ dadantassa, sabbasetaṃ gajuttamaṃ;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§88.</p>

```
‘‘Tassa nāgassa dānena, sivayo kuddhā samāgatā;
```

```
Pabbājesuṃ sakā raṭṭhā, ‘vaṅkaṃ gacchatu pabbataṃ’.
```

<p rend="hangnum">§89.</p>

```
‘‘Tesaṃ nicchubhamānānaṃ, akampitthamasaṇṭhitaṃ;
```

```
Mahādānaṃ pavattetuṃ, ekaṃ varamayācisaṃ.
```

<p rend="hangnum">§90.</p>

```
‘‘Yācitā <pb ed="P" n="0.0080" /> sivayo sabbe, ekaṃ varamadaṃsu me;
```

```
Sāvayitvā kaṇṇabheriṃ, mahādānaṃ dadāmahaṃ.
```

<p rend="hangnum">§91.</p>

```
‘‘Athettha vattatī saddo, tumulo bheravo mahā;
```

```
Dānenimaṃ nīharanti, puna dānaṃ dadātayaṃ.
```

<p rend="hangnum">§92.</p>

```
‘‘Hatthiṃ <pb ed="T" n="2.0562" /> asse rathe datvā, dāsiṃ dāsaṃ gavaṃ dhanaṃ;
```

```
Mahādānaṃ daditvāna, nagarā nikkhamiṃ tadā.
```

<p rend="hangnum">§93.</p>

```
‘‘Nikkhamitvāna <pb ed="V" n="2.0380" /> nagarā, nivattitvā vilokite;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§94.</p>

```
‘‘Catuvāhiṃ rathaṃ datvā, ṭhatvā cātummahāpathe;
```

```
Ekākiyo adutiyo, maddideviṃ idamabraviṃ.
```

<p rend="hangnum">§95.</p>

```
‘‘‘Tvaṃ maddi kaṇhaṃ gaṇhāhi, lahukā esā kaniṭṭhikā;
```

```
Ahaṃ jāliṃ gahessāmi, garuko bhātiko hi so’.
```

<p rend="hangnum">§96.</p>

```
‘‘Padumaṃ <pb ed="M" n="2.0394" /> puṇḍarīkaṃva, maddī kaṇhājinaggahī;
```

```
Ahaṃ suvaṇṇabimbaṃva, jāliṃ khattiyamaggahiṃ.
```

<p rend="hangnum">§97.</p>

```
‘‘Abhijātā sukhumālā, khattiyā caturo janā;
```

```
Visamaṃ samaṃ akkamantā, vaṅkaṃ gacchāma pabbataṃ.
```

<p rend="hangnum">§98.</p>

```
‘‘Ye keci manujā enti, anumagge paṭippathe;
```

```
Maggante paṭipucchāma, ‘kuhiṃ vaṅkanta <note>vaṅkata (sī.)</note> pabbato’.
```

<p rend="hangnum">§99.</p>

```
‘‘Te tattha amhe passitvā, karuṇaṃ giramudīrayuṃ;
```

```
Dukkhaṃ te paṭivedenti, dūre vaṅkantapabbato.
```

<p rend="hangnum">§100.</p>

```
‘‘Yadi passanti pavane, dārakā phaline dume;
```

```
Tesaṃ phalānaṃ hetumhi, uparodanti dārakā.
```

<p rend="hangnum">§101.</p>

```
‘‘Rodante dārake disvā, ubbiddhā <note>ubbiggā (syā. kaṃ.)</note> vipulā dumā;
```

```
Sayamevoṇamitvāna, upagacchanti dārake.
```

<p rend="hangnum">§102.</p>

```
‘‘Idaṃ <pb ed="T" n="2.0563" /> acchariyaṃ disvā, abbhutaṃ lomahaṃsanaṃ;
```

```
Sāhukāraṃ <note>sādhukāraṃ (sabbattha)</note> pavattesi, maddī sabbaṅgasobhanā.
```

<p rend="hangnum">§103.</p>

```
‘‘Accheraṃ vata lokasmiṃ, abbhutaṃ lomahaṃsanaṃ;
```

```
Vessantarassa tejena, sayamevoṇatā dumā.
```

<p rend="hangnum">§104.</p>

```
‘‘Saṅkhipiṃsu pathaṃ yakkhā, anukampāya dārake;
```

```
Nikkhantadivaseneva <note>nikkhantadivaseyeva (sī.)</note>, cetaraṭṭhamupāgamuṃ.
```

<p rend="hangnum">§105.</p>

```
‘‘Saṭṭhirājasahassāni, tadā vasanti mātule;
```

```
Sabbe pañjalikā hutvā, rodamānā upāgamuṃ.
```

<p rend="hangnum">§106.</p>

```
‘‘Tattha vattetvā sallāpaṃ, cetehi cetaputtehi;
```

```
Te tato nikkhamitvāna, vaṅkaṃ agamu pabbataṃ.
```

<p rend="hangnum">§107.</p>

```
‘‘Āmantayitvā <pb ed="V" n="2.0381" /> devindo, vissakammaṃ <note>visukammaṃ (ka.)</note> mahiddhikaṃ;
```

```
Assamaṃ sukataṃ rammaṃ, paṇṇasālaṃ sumāpaya.
```

<p rend="hangnum">§108.</p>

```
‘‘Sakkassa vacanaṃ sutvā, vissakammo mahiddhiko;
```

```
Assamaṃ <pb ed="P" n="0.0081" /> sukataṃ rammaṃ, paṇṇasālaṃ sumāpayi.
```

<p rend="hangnum">§109.</p>

```
‘‘Ajjhogāhetvā <pb ed="M" n="2.0395" /> pavanaṃ, appasaddaṃ nirākulaṃ;
```

```
Caturo janā mayaṃ tattha, vasāma pabbatantare.
```

<p rend="hangnum">§110.</p>

```
‘‘Ahañca maddidevī ca, jālī kaṇhājinā cubho;
```

```
Aññamaññaṃ sokanudā, vasāma assame tadā.
```

<p rend="hangnum">§111.</p>

```
‘‘Dārake anurakkhanto, asuñño homi assame;
```

```
Maddī phalaṃ āharitvā, poseti sā tayo jane.
```

<p rend="hangnum">§112.</p>

```
‘‘Pavane <pb ed="T" n="2.0564" /> vasamānassa, addhiko maṃ upāgami;
```

```
Āyāci puttake mayhaṃ, jāliṃ kaṇhājinaṃ cubho.
```

<p rend="hangnum">§113.</p>

```
‘‘Yācakaṃ upagataṃ disvā, hāso me upapajjatha;
```

```
Ubho putte gahetvāna, adāsiṃ brāhmaṇe tadā.
```

<p rend="hangnum">§114.</p>

```
‘‘Sake putte cajantassa, jūjake brāhmaṇe yadā;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§115.</p>

```
‘‘Punadeva sakko oruyha, hutvā brāhmaṇasannibho;
```

```
Āyāci maṃ maddideviṃ, sīlavantiṃ patibbataṃ.
```

<p rend="hangnum">§116.</p>

```
‘‘Maddiṃ hatthe gahetvāna, udakañjali pūriya;
```

```
Pasannamanasaṅkappo, tassa maddiṃ adāsahaṃ.
```

<p rend="hangnum">§117.</p>

```
‘‘Maddiyā dīyamānāya, gagane devā pamoditā;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§118.</p>

```
‘‘Jāliṃ kaṇhājinaṃ dhītaṃ, maddideviṃ patibbataṃ;
```

```
Cajamāno na cintesiṃ, bodhiyāyeva kāraṇā.
```

<p rend="hangnum">§119.</p>

```
‘‘Na me dessā ubho puttā, maddidevī na dessiyā;
```

```
Sabbaññutaṃ piyaṃ mayhaṃ, tasmā piye adāsahaṃ.
```

<p rend="hangnum">§120.</p>

```
‘‘Punāparaṃ brahāraññe, mātāpitusamāgame;
```

```
Karuṇaṃ paridevante, sallapante sukhaṃ dukhaṃ.
```

<p rend="hangnum">§121.</p>

```
‘‘Hirottappena <pb ed="V" n="2.0382" /> garunā <note>garunaṃ (syā. ka.)</note>, ubhinnaṃ upasaṅkami;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§122.</p>

```
‘‘Punāparaṃ <pb ed="T" n="2.0565" /><pb ed="M" n="2.0396" /> brahāraññā, nikkhamitvā sañātibhi;
```

```
Pavisāmi puraṃ rammaṃ, jetuttaraṃ puruttamaṃ.
```

<p rend="hangnum">§123.</p>

```
‘‘Ratanāni satta vassiṃsu, mahāmegho pavassatha;
```

```
Tadāpi pathavī kampi, sineruvanavaṭaṃsakā.
```

<p rend="hangnum">§124.</p>

```
‘‘Acetanāyaṃ pathavī, aviññāya sukhaṃ dukhaṃ;
```

```
Sāpi dānabalā mayhaṃ, sattakkhattuṃ pakampathā’’ti.
```

Vessantaracariyaṃ navamaṃ.

#### 10. Sasapaṇḍitacariyā

<p rend="hangnum">§125.</p>

```
‘‘Punāparaṃ <pb ed="P" n="0.0082" /> yadā homi, sasako pavanacārako;
```

```
Tiṇapaṇṇasākaphalabhakkho, paraheṭhanavivajjito.
```

<p rend="hangnum">§126.</p>

```
‘‘Makkaṭo ca siṅgālo ca, suttapoto cahaṃ tadā;
```

```
Vasāma ekasāmantā, sāyaṃ pāto ca dissare <note>sāyaṃ pāto padissare (ka.)</note>.
```

<p rend="hangnum">§127.</p>

```
‘‘Ahaṃ te anusāsāmi, kiriye kalyāṇapāpake;
```

```
‘Pāpāni parivajjetha, kalyāṇe abhinivissatha’.
```

<p rend="hangnum">§128.</p>

```
‘‘Uposathamhi divase, candaṃ disvāna pūritaṃ;
```

```
Etesaṃ tattha ācikkhiṃ, divaso ajjuposatho.
```

<p rend="hangnum">§129.</p>

```
‘‘Dānāni paṭiyādetha, dakkhiṇeyyassa dātave;
```

```
Datvā dānaṃ dakkhiṇeyye, upavassathuposathaṃ.
```

<p rend="hangnum">§130.</p>

```
‘‘Te <pb ed="T" n="2.0566" /> me sādhūti vatvāna, yathāsatti yathābalaṃ;
```

```
Dānāni paṭiyādetvā, dakkhiṇeyyaṃ gavesisuṃ <note>gavesayyuṃ (ka.)</note>.
```

<p rend="hangnum">§131.</p>

```
‘‘Ahaṃ nisajja cintesiṃ, dānaṃ dakkhiṇanucchavaṃ;
```

```
‘Yadihaṃ labhe dakkhiṇeyyaṃ, kiṃ me dānaṃ bhavissati.
```

<p rend="hangnum">§132.</p>

```
‘‘‘Na <pb ed="V" n="2.0383" /> me atthi tilā muggā, māsā vā taṇḍulā ghataṃ;
```

```
Ahaṃ tiṇena yāpemi, na sakkā tiṇa dātave.
```

<p rend="hangnum">§133.</p>

```
‘‘‘Yadi <pb ed="M" n="2.0397" /> koci eti dakkhiṇeyyo, bhikkhāya mama santike;
```

```
Dajjāhaṃ sakamattānaṃ, na so tuccho gamissati’.
```

<p rend="hangnum">§134.</p>

```
‘‘Mama saṅkappamaññāya, sakko brāhmaṇavaṇṇinā;
```

```
Āsayaṃ me upāgacchi, dānavīmaṃsanāya me.
```

<p rend="hangnum">§135.</p>

```
‘‘Tamahaṃ disvāna santuṭṭho, idaṃ vacanamabraviṃ;
```

```
‘Sādhu khosi anuppatto, ghāsahetu mamantike.
```

<p rend="hangnum">§136.</p>

```
‘‘‘Adinnapubbaṃ dānavaraṃ, ajja dassāmi te ahaṃ;
```

```
Tuvaṃ sīlaguṇūpeto, ayuttaṃ te paraheṭhanaṃ.
```

<p rend="hangnum">§137.</p>

```
‘‘‘Ehi aggiṃ padīpehi, nānākaṭṭhe samānaya;
```

```
Ahaṃ pacissamattānaṃ, pakkaṃ tvaṃ bhakkhayissasi’.
```

<p rend="hangnum">§138.</p>

```
‘‘‘Sādhū’ti so haṭṭhamano, nānākaṭṭhe samānayi;
```

```
Mahantaṃ akāsi citakaṃ, katvā aṅgāragabbhakaṃ.
```

<p rend="hangnum">§139.</p>

```
‘‘Aggiṃ tattha padīpesi, yathā so khippaṃ mahā bhave;
```

```
Phoṭetvā rajagate gatte, ekamantaṃ upāvisiṃ.
```

<p rend="hangnum">§140.</p>

```
‘‘Yadā <pb ed="T" n="2.0567" /> mahākaṭṭhapuñjo, āditto dhamadhamāyati <note>dhumadhumāyati (sī.), dhamamāyati (ka.)</note>;
```

```
Taduppatitvā papatiṃ, majjhe jālasikhantare.
```

<p rend="hangnum">§141.</p>

```
‘‘Yathā <pb ed="P" n="0.0083" /> sītodakaṃ nāma, paviṭṭhaṃ yassa kassaci;
```

```
Sameti darathapariḷāhaṃ, assādaṃ deti pīti ca.
```

<p rend="hangnum">§142.</p>

```
‘‘Tatheva jalitaṃ aggiṃ, paviṭṭhassa mamaṃ tadā;
```

```
Sabbaṃ sameti darathaṃ, yathā sītodakaṃ viya.
```

<p rend="hangnum">§143.</p>

```
‘‘Chaviṃ cammaṃ maṃsaṃ nhāruṃ, aṭṭhiṃ hadayabandhanaṃ;
```

```
Kevalaṃ sakalaṃ kāyaṃ, brāhmaṇassa adāsaha’’nti.
```

Sasapaṇḍitacariyaṃ dasamaṃ.

Akittivaggo paṭhamo.

Tassuddānaṃ <pb ed="V" n="2.0384" /> –

```
Akittibrāhmaṇo <pb ed="M" n="2.0398" /> saṅkho, kururājā dhanañcayo;
```

```
Mahāsudassano rājā, mahāgovindabrāhmaṇo.
```

```
Nimi candakumāro ca, sivi vessantaro saso;
```

```
Ahameva tadā āsiṃ, yo te dānavare adā.
```

```
Ete dānaparikkhārā, ete dānassa pāramī;
```

```
Jīvitaṃ yācake datvā, imaṃ pārami pūrayiṃ.
```

```
Bhikkhāya upagataṃ disvā, sakattānaṃ pariccajiṃ;
```

```
Dānena me samo natthi, esā me dānapāramīti.
```

<trailer rend="centre">Dānapāraminiddeso niṭṭhito.</trailer>

### 2. Hatthināgavaggo

#### 1. Mātuposakacariyā

<p rend="hangnum">§1.</p>

```
‘‘Yadā <pb ed="T" n="2.0568" /><pb ed="M" n="2.0399" /><pb ed="V" n="2.0385" /><pb ed="P" n="0.0084" /> ahosiṃ pavane, kuñjaro mātuposako;
```

```
Na tadā atthi mahiyā, guṇena mama sādiso.
```

<p rend="hangnum">§2.</p>

```
‘‘Pavane disvā vanacaro, rañño maṃ paṭivedayi;
```

```
‘Tavānucchavo mahārāja, gajo vasati kānane.
```

<p rend="hangnum">§3.</p>

```
‘‘‘Na tassa parikkhāyattho, napi āḷakakāsuyā;
```

```
Saha gahite <note>samaṃ gahite (sī.)</note> soṇḍāya, sayameva idhehi’ti.
```

<p rend="hangnum">§4.</p>

```
‘‘Tassa taṃ vacanaṃ sutvā, rājāpi tuṭṭhamānaso;
```

```
Pesesi hatthidamakaṃ, chekācariyaṃ susikkhitaṃ.
```

<p rend="hangnum">§5.</p>

```
‘‘Gantvā so hatthidamako, addasa padumassare;
```

```
Bhisamuḷālaṃ <note>bhisamūlaṃ (ka.)</note> uddharantaṃ, yāpanatthāya mātuyā.
```

<p rend="hangnum">§6.</p>

```
‘‘Viññāya me sīlaguṇaṃ, lakkhaṇaṃ upadhārayi;
```

```
‘Ehi puttā’ti patvāna, mama soṇḍāya aggahi.
```

<p rend="hangnum">§7.</p>

```
‘‘Yaṃ me tadā pākatikaṃ, sarīrānugataṃ balaṃ;
```

```
Ajja nāgasahassānaṃ, balena samasādisaṃ.
```

<p rend="hangnum">§8.</p>

```
‘‘Yadihaṃ tesaṃ pakuppeyyaṃ, upetānaṃ gahaṇāya maṃ;
```

```
Paṭibalo bhave tesaṃ, yāva rajjampi mānusaṃ.
```

<p rend="hangnum">§9.</p>

```
‘‘Api <pb ed="T" n="2.0569" /> cāhaṃ sīlarakkhāya, sīlapāramipūriyā;
```

```
Na karomi citte aññathattaṃ, pakkhipantaṃ mamāḷake.
```

<p rend="hangnum">§10.</p>

```
‘‘Yadi te maṃ tattha koṭṭeyyuṃ, pharasūhi tomarehi ca;
```

```
Neva tesaṃ pakuppeyyaṃ, sīlakhaṇḍabhayā mamā’’ti.
```

Mātuposakacariyaṃ paṭhamaṃ.

#### 2. Bhūridattacariyā

<p rend="hangnum">§11.</p>

```
‘‘Punāparaṃ <pb ed="M" n="2.0400" /><pb ed="V" n="2.0386" /><pb ed="P" n="0.0085" /> yadā homi, bhūridatto mahiddhiko;
```

```
Virūpakkhena mahāraññā, devalokamagañchahaṃ.
```

<p rend="hangnum">§12.</p>

```
‘‘Tattha passitvāhaṃ deve, ekantaṃ sukhasamappite;
```

```
Taṃ saggagamanatthāya, sīlabbataṃ samādiyiṃ.
```

<p rend="hangnum">§13.</p>

```
‘‘Sarīrakiccaṃ katvāna, bhutvā yāpanamattakaṃ;
```

```
Caturo aṅge adhiṭṭhāya, semi vammikamuddhani.
```

<p rend="hangnum">§14.</p>

```
‘‘Chaviyā cammena maṃsena, nahāruaṭṭhikehi vā;
```

```
Yassa etena karaṇīyaṃ, dinnaṃyeva harātu so.
```

<p rend="hangnum">§15.</p>

```
‘‘Saṃsito akataññunā, ālampāyano <note>ālambaṇo (sī.)</note> mamaggahi;
```

```
Peḷāya pakkhipitvāna, kīḷeti maṃ tahiṃ tahiṃ.
```

<p rend="hangnum">§16.</p>

```
‘‘Peḷāya pakkhipantepi, sammaddantepi pāṇinā;
```

```
Ālampāyane <note>ālambaṇe (sī.)</note> na kuppāmi, sīlakhaṇḍabhayā mama.
```

<p rend="hangnum">§17.</p>

```
‘‘Sakajīvitapariccāgo<pb ed="T" n="2.0570" />, tiṇato lahuko mama;
```

```
Sīlavītikkamo mayhaṃ, pathavīuppatanaṃ viya.
```

<p rend="hangnum">§18.</p>

```
‘‘Nirantaraṃ jātisataṃ, cajeyyaṃ mama jīvitaṃ;
```

```
Neva sīlaṃ pabhindeyyaṃ, catuddīpāna hetupi.
```

<p rend="hangnum">§19.</p>

```
‘‘Api cāhaṃ sīlarakkhāya, sīlapāramipūriyā;
```

```
Na karomi citte aññathattaṃ, pakkhipantampi peḷake’’ti.
```

Bhūridattacariyaṃ dutiyaṃ.

#### 3. Campeyyanāgacariyā

<p rend="hangnum">§20.</p>

```
‘‘Punāparaṃ yadā homi, campeyyako mahiddhiko;
```

```
Tadāpi dhammiko āsiṃ, sīlabbatasamappito.
```

<p rend="hangnum">§21.</p>

```
‘‘Tadāpi <pb ed="V" n="2.0387" /> maṃ dhammacāriṃ, upavutthaṃ uposathaṃ;
```

```
Ahituṇḍiko gahetvāna, rājadvāramhi kīḷati.
```

<p rend="hangnum">§22.</p>

```
‘‘Yaṃ <pb ed="M" n="2.0401" /> yaṃ so vaṇṇaṃ cintayi, nīlaṃva pītalohitaṃ;
```

```
Tassa cittānuvattanto, homi cintitasannibho.
```

<p rend="hangnum">§23.</p>

```
‘‘Thalaṃ <pb ed="P" n="0.0086" /> kareyyamudakaṃ, udakampi thalaṃ kare;
```

```
Yadihaṃ tassa pakuppeyyaṃ, khaṇena chārikaṃ kare.
```

<p rend="hangnum">§24.</p>

```
‘‘Yadi cittavasī hessaṃ, parihāyissāmi sīlato;
```

```
Sīlena parihīnassa, uttamattho na sijjhati.
```

<p rend="hangnum">§25.</p>

```
‘‘Kāmaṃ <pb ed="T" n="2.0571" /> bhijjatuyaṃ kāyo, idheva vikirīyatu;
```

```
Neva sīlaṃ pabhindeyyaṃ, vikirante bhusaṃ viyā’’ti.
```

Campeyyanāgacariyaṃ tatiyaṃ.

#### 4. Cūḷabodhicariyā

<p rend="hangnum">§26.</p>

```
‘‘Punāparaṃ yadā homi, cūḷabodhi susīlavā;
```

```
Bhavaṃ disvāna bhayato, nekkhammaṃ abhinikkhamiṃ.
```

<p rend="hangnum">§27.</p>

```
‘‘Yā me dutiyikā āsi, brāhmaṇī kanakasannibhā;
```

```
Sāpi vaṭṭe anapekkhā, nekkhammaṃ abhinikkhami.
```

<p rend="hangnum">§28.</p>

```
‘‘Nirālayā chinnabandhū, anapekkhā kule gaṇe;
```

```
Carantā gāmanigamaṃ, bārāṇasimupāgamuṃ.
```

<p rend="hangnum">§29.</p>

```
‘‘Tattha vasāma nipakā, asaṃsaṭṭhā kule gaṇe;
```

```
Nirākule appasadde, rājuyyāne vasāmubho.
```

<p rend="hangnum">§30.</p>

```
‘‘Uyyānadassanaṃ gantvā, rājā addasa brāhmaṇiṃ;
```

```
Upagamma mamaṃ pucchi, ‘tuyhesā kā kassa bhariyā’.
```

<p rend="hangnum">§31.</p>

```
‘‘Evaṃ vutte ahaṃ tassa, idaṃ vacanamabraviṃ;
```

```
‘Na mayhaṃ bhariyā esā, sahadhammā ekasāsanī’.
```

<p rend="hangnum">§32.</p>

```
‘‘Tissā <pb ed="V" n="2.0388" /> <note>tassā (sī.)</note> sārattagadhito, gāhāpetvāna ceṭake;
```

```
Nippīḷayanto balasā, antepuraṃ pavesayi.
```

<p rend="hangnum">§33.</p>

```
‘‘Odapattakiyā <pb ed="M" n="2.0402" /> mayhaṃ, sahajā ekasāsanī;
```

```
Ākaḍḍhitvā nayantiyā, kopo me upapajjatha.
```

<p rend="hangnum">§34.</p>

```
‘‘Saha <pb ed="T" n="2.0572" /> kope samuppanne, sīlabbatamanussariṃ;
```

```
Tattheva kopaṃ niggaṇhiṃ, nādāsiṃ vaḍḍhitūpari.
```

<p rend="hangnum">§35.</p>

```
‘‘Yadi naṃ brāhmaṇiṃ koci, koṭṭeyya tiṇhasattiyā;
```

```
Neva sīlaṃ pabhindeyyaṃ, bodhiyāyeva kāraṇā.
```

<p rend="hangnum">§36.</p>

```
‘‘Na mesā brāhmaṇī dessā, napi me balaṃ na vijjati;
```

```
Sabbaññutaṃ piyaṃ mayhaṃ, tasmā sīlānurakkhisa’’nti.
```

Cūḷabodhicariyaṃ catutthaṃ.

#### 5. Mahiṃsarājacariyā

<p rend="hangnum">§37.</p>

```
‘‘Punāparaṃ <pb ed="P" n="0.0087" /> yadā homi, mahiṃso pavanacārako;
```

```
Pavaḍḍhakāyo balavā, mahanto bhīmadassano.
```

<p rend="hangnum">§38.</p>

```
‘‘Pabbhāre giridugge <note>vanadugge (sī.)</note> ca, rukkhamūle dakāsaye;
```

```
Hotettha ṭhānaṃ mahiṃsānaṃ, koci koci tahiṃ tahiṃ.
```

<p rend="hangnum">§39.</p>

```
‘‘Vicaranto brahāraññe, ṭhānaṃ addasa bhaddakaṃ;
```

```
Taṃ ṭhānaṃ upagantvāna, tiṭṭhāmi ca sayāmi ca.
```

<p rend="hangnum">§40.</p>

```
‘‘Athettha kapimāgantvā, pāpo anariyo lahu;
```

```
Khandhe nalāṭe bhamuke, mutteti ohanetitaṃ.
```

<p rend="hangnum">§41.</p>

```
‘‘Sakimpi divasaṃ dutiyaṃ, tatiyaṃ catutthampi ca;
```

```
Dūseti maṃ sabbakālaṃ, tena homi upadduto.
```

<p rend="hangnum">§42.</p>

```
‘‘Mamaṃ <pb ed="T" n="2.0573" /> upaddutaṃ disvā, yakkho maṃ idamabravi;
```

```
‘Nāsehetaṃ chavaṃ pāpaṃ, siṅgehi ca khurehi ca’.
```

<p rend="hangnum">§43.</p>

```
‘‘Evaṃ <pb ed="V" n="2.0389" /> vutte tadā yakkhe, ahaṃ taṃ idamabraviṃ;
```

```
‘Kiṃ tvaṃ makkhesi kuṇapena, pāpena anariyena maṃ.
```

<p rend="hangnum">§44.</p>

```
‘‘‘Yadihaṃ <pb ed="M" n="2.0403" /> tassa pakuppeyyaṃ, tato hīnataro bhave;
```

```
Sīlañca me pabhijjeyya, viññū ca garaheyyu maṃ.
```

<p rend="hangnum">§45.</p>

```
‘‘‘Hīḷitā jīvitā vāpi, parisuddhena mataṃ varaṃ;
```

```
Kyāhaṃ jīvitahetūpi, kāhāmiṃ paraheṭhanaṃ’.
```

<p rend="hangnum">§46.</p>

```
‘‘Mamevāyaṃ maññamāno, aññepevaṃ karissati;
```

```
Teva tassa vadhissanti, sā me mutti bhavissati.
```

<p rend="hangnum">§47.</p>

```
‘‘Hīnamajjhimaukkaṭṭhe, sahanto avamānitaṃ;
```

```
Evaṃ labhati sappañño, manasā yathā patthita’’nti.
```

Mahiṃsarājacariyaṃ pañcamaṃ.

#### 6. Rururājacariyā

<p rend="hangnum">§48.</p>

```
‘‘Punāparaṃ yadā homi, sutattakanakasannibho;
```

```
Migarājā rurunāma, paramasīlasamāhito.
```

<p rend="hangnum">§49.</p>

```
‘‘Ramme padese ramaṇīye, vivitte amanussake;
```

```
Tattha vāsaṃ upagañchiṃ, gaṅgākūle manorame.
```

<p rend="hangnum">§50.</p>

```
‘‘Atha <pb ed="P" n="0.0088" /> upari gaṅgāya, dhanikehi paripīḷito;
```

```
Puriso gaṅgāya papati, ‘jīvāmi vā marāmi vā’.
```

<p rend="hangnum">§51.</p>

```
‘‘Rattindivaṃ <pb ed="T" n="2.0574" /> so gaṅgāya, vuyhamāno mahodake;
```

```
Ravanto karuṇaṃ ravaṃ, majjhe gaṅgāya gacchati.
```

<p rend="hangnum">§52.</p>

```
‘‘Tassāhaṃ saddaṃ sutvāna, karuṇaṃ paridevato;
```

```
Gaṅgāya tīre ṭhatvāna, apucchiṃ ‘kosi tvaṃ naro’.
```

<p rend="hangnum">§53.</p>

```
‘‘So me puṭṭho ca byākāsi, attano karaṇaṃ tadā;
```

```
‘Dhanikehi bhīto tasito, pakkhandohaṃ mahānadiṃ’.
```

<p rend="hangnum">§54.</p>

```
‘‘Tassa <pb ed="V" n="2.0390" /> katvāna kāruññaṃ, cajitvā mama jīvitaṃ;
```

```
Pavisitvā nīhariṃ tassa, andhakāramhi rattiyā.
```

<p rend="hangnum">§55.</p>

```
‘‘Assatthakālamaññāya, tassāhaṃ idamabraviṃ;
```

```
‘Ekaṃ taṃ varaṃ yācāmi, mā maṃ kassaci pāvada’.
```

<p rend="hangnum">§56.</p>

```
‘‘Nagaraṃ <pb ed="M" n="2.0404" /> gantvāna ācikkhi, pucchito dhanahetuko;
```

```
Rājānaṃ so gahetvāna, upagañchi mamantikaṃ.
```

<p rend="hangnum">§57.</p>

```
‘‘Yāvatā karaṇaṃ sabbaṃ, rañño ārocitaṃ mayā;
```

```
Rājā sutvāna vacanaṃ, usuṃ tassa pakappayi;
```

```
‘Idheva ghātayissāmi, mittadubbhiṃ <note>mittadūbhiṃ (sī.)</note> anāriyaṃ’.
```

<p rend="hangnum">§58.</p>

```
‘‘Tamahaṃ anurakkhanto, nimminiṃ mama attanā;
```

```
‘Tiṭṭhateso mahārāja, kāmakāro bhavāmi te’.
```

<p rend="hangnum">§59.</p>

```
‘‘Anurakkhiṃ mama sīlaṃ, nārakkhiṃ mama jīvitaṃ;
```

```
Sīlavā hi tadā āsiṃ, bodhiyāyeva kāraṇā’’ti.
```

Rururājacariyaṃ chaṭṭhaṃ.

#### 7. Mātaṅgacariyā

<p rend="hangnum">§60.</p>

```
‘‘Punāparaṃ <pb ed="T" n="2.0575" /> yadā homi, jaṭilo uggatāpano;
```

```
Mātaṅgo nāma nāmena, sīlavā susamāhito.
```

<p rend="hangnum">§61.</p>

```
‘‘Ahañca brāhmaṇo eko, gaṅgākūle vasāmubho;
```

```
Ahaṃ vasāmi upari, heṭṭhā vasati brāhmaṇo.
```

<p rend="hangnum">§62.</p>

```
‘‘Vicaranto anukūlamhi, uddhaṃ me assamaddasa;
```

```
Tattha maṃ paribhāsetvā, abhisapi muddhaphālanaṃ.
```

<p rend="hangnum">§63.</p>

```
‘‘Yadihaṃ tassa pakuppeyyaṃ, yadi sīlaṃ na gopaye;
```

```
Oloketvānahaṃ tassa, kareyyaṃ chārikaṃ viya.
```

<p rend="hangnum">§64.</p>

```
‘‘Yaṃ <pb ed="P" n="0.0089" /> so tadā maṃ abhisapi, kupito duṭṭhamānaso;
```

```
Tasseva matthake nipati, yogena taṃ pamocayiṃ.
```

<p rend="hangnum">§65.</p>

```
‘‘Anurakkhiṃ <pb ed="V" n="2.0391" /> mama sīlaṃ, nārakkhiṃ mama jīvitaṃ;
```

```
Sīlavā hi tadā āsiṃ, bodhiyāyeva kāraṇā’’ti.
```

Mātaṅgacariyaṃ sattamaṃ.

#### 8. Dhammadevaputtacariyā

<p rend="hangnum">§66.</p>

```
‘‘Punāparaṃ <pb ed="M" n="2.0405" /> yadā homi, mahāpakkho mahiddhiko;
```

```
Dhammo nāma mahāyakkho, sabbalokānukampako.
```

<p rend="hangnum">§67.</p>

```
‘‘Dasakusalakammapathe<pb ed="T" n="2.0576" />, samādapento mahājanaṃ;
```

```
Carāmi gāmanigamaṃ, samitto saparijjano.
```

<p rend="hangnum">§68.</p>

```
‘‘Pāpo kadariyo yakkho, dīpento dasa pāpake;
```

```
Sopettha mahiyā carati, samitto saparijjano.
```

<p rend="hangnum">§69.</p>

```
‘‘Dhammavādī adhammo ca, ubho paccanikā mayaṃ;
```

```
Dhure dhuraṃ ghaṭṭayantā, samimhā paṭipathe ubho.
```

<p rend="hangnum">§70.</p>

```
‘‘Kalaho vattatī bhesmā, kalyāṇapāpakassa ca;
```

```
Maggā okkamanatthāya, mahāyuddho upaṭṭhito.
```

<p rend="hangnum">§71.</p>

```
‘‘Yadihaṃ tassa kuppeyyaṃ, yadi bhinde tapoguṇaṃ;
```

```
Sahaparijanaṃ tassa, rajabhūtaṃ kareyyahaṃ.
```

<p rend="hangnum">§72.</p>

```
‘‘Apicāhaṃ sīlarakkhāya, nibbāpetvāna mānasaṃ;
```

```
Saha janenokkamitvā, pathaṃ pāpassa dāsahaṃ.
```

<p rend="hangnum">§73.</p>

```
‘‘Saha pathato okkante, katvā cittassa nibbutiṃ;
```

```
Vivaraṃ adāsi pathavī, pāpayakkhassa tāvade’’ti.
```

Dhammadevaputtacariyaṃ aṭṭhamaṃ.

#### 9. Alīnasattucariyā

<p rend="hangnum">§74.</p>

```
‘‘Pañcālaraṭṭhe <pb ed="V" n="2.0392" /><pb ed="P" n="0.0090" /> nagaravare, kapilāyaṃ <note>kampilāyaṃ (sī.), kappilāyaṃ (syā.)</note> puruttame;
```

```
Rājā jayaddiso nāma, sīlaguṇamupāgato.
```

<p rend="hangnum">§75.</p>

```
‘‘Tassa <pb ed="T" n="2.0577" /> rañño ahaṃ putto, sutadhammo susīlavā;
```

```
Alīnasatto guṇavā, anurakkhaparijano sadā.
```

<p rend="hangnum">§76.</p>

```
‘‘Pitā me migavaṃ gantvā, porisādaṃ upāgami;
```

```
So me pitumaggahesi, ‘bhakkhosi mama mā cali’.
```

<p rend="hangnum">§77.</p>

```
‘‘Tassa <pb ed="M" n="2.0406" /> taṃ vacanaṃ sutvā, bhīto tasitavedhito;
```

```
Ūrukkhambho ahu tassa, disvāna porisādakaṃ.
```

<p rend="hangnum">§78.</p>

```
‘‘Migavaṃ gahetvā muñcassu, katvā āgamanaṃ puna;
```

```
Brāhmaṇassa dhanaṃ datvā, pitā āmantayī mamaṃ.
```

<p rend="hangnum">§79.</p>

```
‘‘‘Rajjaṃ putta paṭipajja, mā pamajji puraṃ idaṃ;
```

```
Kataṃ me porisādena, mama āgamanaṃ puna’.
```

<p rend="hangnum">§80.</p>

```
‘‘Mātāpitū ca vanditvā, nimminitvāna attanā;
```

```
Nikkhipitvā dhanuṃ khaggaṃ, porisādaṃ upāgamiṃ.
```

<p rend="hangnum">§81.</p>

```
‘‘Sasatthahatthūpagataṃ, kadāci so tasissati;
```

```
Tena bhijjissati sīlaṃ, parittāsaṃ <note>paritāsaṃ (sī.)</note> kate mayi.
```

<p rend="hangnum">§82.</p>

```
‘‘Sīlakhaṇḍabhayā mayhaṃ, tassa dessaṃ na byāhariṃ;
```

```
Mettacitto hitavādī, idaṃ vacanamabraviṃ.
```

<p rend="hangnum">§83.</p>

```
‘‘‘Ujjālehi mahāaggiṃ, papatissāmi rukkhato;
```

```
Tvaṃ pakkakālamaññāya <note>supakkakālamaññāya (pī.)</note>, bhakkhaya maṃ pitāmaha’.
```

<p rend="hangnum">§84.</p>

```
‘‘Iti sīlavataṃ hetu, nārakkhiṃ mama jīvitaṃ;
```

```
Pabbājesiṃ cahaṃ tassa, sadā pāṇātipātika’’nti.
```

Alīnasattucariyaṃ navamaṃ.

#### 10. Saṅkhapālacariyā

<p rend="hangnum">§85.</p>

```
‘‘Punāparaṃ <pb ed="T" n="2.0578" /><pb ed="V" n="2.0393" /><pb ed="P" n="0.0091" /> yadā homi, saṅkhapālo mahiddhiko;
```

```
Dāṭhāvudho ghoraviso, dvijivho uragādhibhū.
```

<p rend="hangnum">§86.</p>

```
‘‘Catuppathe mahāmagge, nānājanasamākule;
```

```
Caturo aṅge adhiṭṭhāya, tattha vāsamakappayiṃ.
```

<p rend="hangnum">§87.</p>

```
‘‘Chaviyā cammena maṃsena, nahāruaṭṭhikehi vā;
```

```
Yassa etena karaṇīyaṃ, dinnaṃyeva harātu so.
```

<p rend="hangnum">§88.</p>

```
‘‘Addasaṃsu <pb ed="M" n="2.0407" /> bhojaputtā, kharā luddā akāruṇā;
```

```
Upagañchuṃ mamaṃ tattha, daṇḍamuggarapāṇino.
```

<p rend="hangnum">§89.</p>

```
‘‘Nāsāya vinivijjhitvā, naṅguṭṭhe piṭṭhikaṇṭake;
```

```
Kāje āropayitvāna, bhojaputtā hariṃsu maṃ.
```

<p rend="hangnum">§90.</p>

```
‘‘Sasāgarantaṃ pathaviṃ, sakānanaṃ sapabbataṃ;
```

```
Icchamāno cahaṃ tattha, nāsāvātena jhāpaye.
```

<p rend="hangnum">§91.</p>

```
‘‘Sūlehi vinivijjhante, koṭṭayantepi sattibhi;
```

```
Bhojaputte na kuppāmi, esā me sīlapāramī’’ti.
```

Saṅkhapālacariyaṃ dasamaṃ.

Hatthināgavaggo dutiyo.

Tassuddānaṃ –

```
Hatthināgo <pb ed="T" n="2.0579" /> bhūridatto, campeyyo bodhi mahiṃso;
```

```
Ruru mātaṅgo dhammo ca, atrajo ca jayaddiso.
```

```
Ete nava sīlabalā, parikkhārā padesikā;
```

```
Jīvitaṃ parirakkhitvā, sīlāni anurakkhisaṃ.
```

```
Saṅkhapālassa me sato, sabbakālampi jīvitaṃ;
```

```
Yassa kassaci niyyattaṃ, tasmā sā sīlapāramīti.
```

<trailer rend="centre">Sīlapāraminiddeso niṭṭhito.</trailer>

### 3. Yudhañjayavaggo

#### 1. Yudhañjayacariyā

<p rend="hangnum">§1.</p>

```
‘‘Yadāhaṃ <pb ed="M" n="2.0408" /><pb ed="V" n="2.0394" /><pb ed="P" n="0.0092" /> amitayaso, rājaputto yudhañjayo;
```

```
Ussāvabinduṃ sūriyātape, patitaṃ disvāna saṃvijiṃ.
```

<p rend="hangnum">§2.</p>

```
‘‘Taññevādhipatiṃ katvā, saṃvegamanubrūhayiṃ;
```

```
Mātāpitū ca vanditvā, pabbajjamanuyācahaṃ.
```

<p rend="hangnum">§3.</p>

```
‘‘Yācanti maṃ pañjalikā, sanegamā saraṭṭhakā;
```

```
‘Ajjeva putta paṭipajja, iddhaṃ phītaṃ mahāmahiṃ’.
```

<p rend="hangnum">§4.</p>

```
‘‘Sarājake sahorodhe, sanegame saraṭṭhake;
```

```
Karuṇaṃ paridevante, anapekkhova pariccajiṃ.
```

<p rend="hangnum">§5.</p>

```
‘‘Kevalaṃ pathaviṃ rajjaṃ, ñātiparijanaṃ yasaṃ;
```

```
Cajamāno na cintesiṃ, bodhiyāyeva kāraṇā.
```

<p rend="hangnum">§6.</p>

```
‘‘Mātāpitā na me dessā, napi me dessaṃ mahāyasaṃ;
```

```
Sabbaññutaṃ piyaṃ mayhaṃ, tasmā rajjaṃ pariccaji’’nti.
```

Yudhañjayacariyaṃ paṭhamaṃ.

#### 2. Somanassacariyā

<p rend="hangnum">§7.</p>

```
‘‘Punāparaṃ <pb ed="T" n="2.0580" /> yadā homi, indapatthe puruttame;
```

```
Kāmito dayito putto, somanassoti vissuto.
```

<p rend="hangnum">§8.</p>

```
‘‘Sīlavā guṇasampanno, kalyāṇapaṭibhānavā;
```

```
Vuḍḍhāpacāyī hirīmā, saṅgahesu ca kovido.
```

<p rend="hangnum">§9.</p>

```
‘‘Tassa <pb ed="V" n="2.0395" /> rañño patikaro, ahosi kuhakatāpaso;
```

```
Ārāmaṃ mālāvacchañca, ropayitvāna jīvati.
```

<p rend="hangnum">§10.</p>

```
‘‘Tamahaṃ <pb ed="P" n="0.0093" /> disvāna kuhakaṃ, thusarāsiṃva ataṇḍulaṃ;
```

```
Dumaṃva anto susiraṃ, kadaliṃva asārakaṃ.
```

<p rend="hangnum">§11.</p>

```
‘‘Natthimassa <pb ed="M" n="2.0409" /> sataṃ dhammo, sāmaññāpagato ayaṃ;
```

```
Hirīsukkadhammajahito, jīvitavuttikāraṇā.
```

<p rend="hangnum">§12.</p>

```
‘‘Kupito ahu <note>ahosi (sī.), āsi (syā.)</note> paccanto, aṭavīhi parantihi;
```

```
Taṃ nisedhetuṃ gacchanto, anusāsi pitā mamaṃ.
```

<p rend="hangnum">§13.</p>

```
‘‘‘Mā pamajji tuvaṃ tāta, jaṭilaṃ uggatāpanaṃ;
```

```
Yadicchakaṃ pavattehi, sabbakāmadado hi so’.
```

<p rend="hangnum">§14.</p>

```
‘‘Tamahaṃ gantvānupaṭṭhānaṃ, idaṃ vacanamabraviṃ;
```

```
‘Kacci te gahapati kusalaṃ, kiṃ vā te āharīyatu’.
```

<p rend="hangnum">§15.</p>

```
‘‘Tena so kupito āsi, kuhako mānanissito;
```

```
‘Ghātāpemi tuvaṃ ajja, raṭṭhā pabbājayāmi vā’.
```

<p rend="hangnum">§16.</p>

```
‘‘Nisedhayitvā <pb ed="T" n="2.0581" /> paccantaṃ, rājā kuhakamabravi;
```

```
‘Kacci te bhante khamanīyaṃ, sammāno te pavattito’.
```

<p rend="hangnum">§17.</p>

```
‘‘Tassa ācikkhatī pāpo, kumāro yathā nāsiyo;
```

```
Tassa taṃ vacanaṃ sutvā, āṇāpesi mahīpati.
```

<p rend="hangnum">§18.</p>

```
‘‘‘Sīsaṃ tattheva chinditvā, katvāna catukhaṇḍikaṃ;
```

```
Rathiyā rathiyaṃ dassetha, sā gati jaṭilahīḷitā’.
```

<p rend="hangnum">§19.</p>

```
‘‘Tattha kāraṇikā gantvā, caṇḍā luddā akāruṇā;
```

```
Mātuaṅke nisinnassa, ākaḍḍhitvā nayanti maṃ.
```

<p rend="hangnum">§20.</p>

```
‘‘Tesāhaṃ evamavacaṃ, bandhataṃ gāḷhabandhanaṃ;
```

```
‘Rañño dassetha maṃ khippaṃ, rājakiriyāni atthi me’.
```

<p rend="hangnum">§21.</p>

```
‘‘Te maṃ rañño dassayiṃsu, pāpassa pāpasevino;
```

```
Disvāna taṃ saññāpesiṃ, mamañca vasamānayiṃ.
```

<p rend="hangnum">§22.</p>

```
‘‘So maṃ tattha khamāpesi, mahārajjamadāsi me;
```

```
Sohaṃ tamaṃ dālayitvā, pabbajiṃ anagāriyaṃ.
```

<p rend="hangnum">§23.</p>

```
‘‘Na <pb ed="V" n="2.0396" /> me dessaṃ mahārajjaṃ, kāmabhogo na dessiyo;
```

```
Sabbaññutaṃ piyaṃ mayhaṃ, tasmā rajjaṃ pariccaji’’nti.
```

Somanassacariyaṃ dutiyaṃ.

#### 3. Ayogharacariyā

<p rend="hangnum">§24.</p>

```
‘‘Punāparaṃ <pb ed="T" n="2.0582" /><pb ed="M" n="2.0410" /><pb ed="P" n="0.0094" /> yadā homi, kāsirājassa atrajo;
```

```
Ayogharamhi saṃvaḍḍho, nāmenāsi ayogharo.
```

<p rend="hangnum">§25.</p>

```
‘‘Dukkhena jīvito laddho, saṃpīḷe patiposito;
```

```
Ajjeva putta paṭipajja, kevalaṃ vasudhaṃ imaṃ.
```

<p rend="hangnum">§26.</p>

```
‘‘Saraṭṭhakaṃ sanigamaṃ, sajanaṃ vanditva khattiyaṃ;
```

```
Añjaliṃ paggahetvāna, idaṃ vacanamabraviṃ.
```

<p rend="hangnum">§27.</p>

```
‘‘‘Ye keci mahiyā sattā, hīnamukkaṭṭhamajjhimā;
```

```
Nirārakkhā sake gehe, vaḍḍhanti sakañātibhi.
```

<p rend="hangnum">§28.</p>

```
‘‘‘Idaṃ loke uttariyaṃ, saṃpīḷe mama posanaṃ;
```

```
Ayogharamhi saṃvaḍḍho, appabhe candasūriye.
```

<p rend="hangnum">§29.</p>

```
‘‘‘Pūtikuṇapasampuṇṇā, muccitvā mātu kucchito;
```

```
Tato ghoratare dukkhe, puna pakkhittayoghare.
```

<p rend="hangnum">§30.</p>

```
‘‘‘Yadihaṃ tādisaṃ patvā, dukkhaṃ paramadāruṇaṃ;
```

```
Rajjesu yadi rajjāmi <note>rañjāmi (sī.)</note>, pāpānaṃ uttamo siyaṃ.
```

<p rend="hangnum">§31.</p>

```
‘‘‘Ukkaṇṭhitomhi kāyena, rajjenamhi anatthiko;
```

```
Nibbutiṃ pariyesissaṃ, yattha maṃ maccu na maddiye’.
```

<p rend="hangnum">§32.</p>

```
‘‘Evāhaṃ cintayitvāna, viravante mahājane;
```

```
Nāgova bandhanaṃ chetvā, pāvisiṃ kānanaṃ vanaṃ.
```

<p rend="hangnum">§33.</p>

```
‘‘Mātāpitā <pb ed="T" n="2.0583" /><pb ed="V" n="2.0397" /> na me dessā, napi me dessaṃ mahāyasaṃ;
```

```
Sabbaññutaṃ piyaṃ mayhaṃ, tasmā rajjaṃ pariccaji’’nti.
```

Ayogharacariyaṃ tatiyaṃ.

#### 4. Bhisacariyā

<p rend="hangnum">§34.</p>

```
‘‘Punāparaṃ yadā homi, kāsīnaṃ puravaruttame;
```

```
Bhaginī ca bhātaro satta, nibbattā sotthiye kule.
```

<p rend="hangnum">§35.</p>

```
‘‘Etesaṃ <pb ed="M" n="2.0411" /> pubbajo āsiṃ, hirīsukkamupāgato;
```

```
Bhavaṃ disvāna bhayato, nekkhammābhirato ahaṃ.
```

<p rend="hangnum">§36.</p>

```
‘‘Mātāpitūhi <pb ed="P" n="0.0095" /> pahitā, sahāyā ekamānasā;
```

```
Kāmehi maṃ nimantenti, ‘kulavaṃsaṃ dharehi’ti.
```

<p rend="hangnum">§37.</p>

```
‘‘Yaṃ tesaṃ vacanaṃ vuttaṃ, gihīdhamme sukhāvahaṃ;
```

```
Taṃ me ahosi kaṭhinaṃ, tatta <note>santatta (ka.)</note> phālasamaṃ viya.
```

<p rend="hangnum">§38.</p>

```
‘‘Te maṃ tadā ukkhipantaṃ, pucchiṃsu patthitaṃ mama;
```

```
‘Kiṃ tvaṃ patthayase samma, yadi kāme na bhuñjasi’.
```

<p rend="hangnum">§39.</p>

```
‘‘Tesāhaṃ evamavacaṃ, atthakāmo hitesinaṃ;
```

```
‘Nāhaṃ patthemi gihībhāvaṃ, nekkhammābhirato ahaṃ’.
```

<p rend="hangnum">§40.</p>

```
‘‘Te mayhaṃ vacanaṃ sutvā, pitumātu ca sāvayuṃ;
```

```
Mātāpitā evamāhu, ‘sabbeva pabbajāma bho’.
```

<p rend="hangnum">§41.</p>

```
‘‘Ubho <pb ed="T" n="2.0584" /> mātāpitā mayhaṃ, bhaginī ca satta bhātaro;
```

```
Amitadhanaṃ chaḍḍayitvā, pāvisimhā mahāvana’’nti.
```

Bhisacariyaṃ catutthaṃ.

#### 5. Soṇapaṇḍitacariyā

<p rend="hangnum">§42.</p>

```
‘‘Punāparaṃ <pb ed="V" n="2.0398" /> yadā homi, nagare brahmavaḍḍhane;
```

```
Tattha kulavare seṭṭhe, mahāsāle ajāyahaṃ.
```

<p rend="hangnum">§43.</p>

```
‘‘Tadāpi lokaṃ disvāna, andhībhūtaṃ tamotthaṭaṃ;
```

```
Cittaṃ bhavato patikuṭati, tuttavegahataṃ viya.
```

<p rend="hangnum">§44.</p>

```
‘‘Disvāna vividhaṃ pāpaṃ, evaṃ cintesahaṃ tadā;
```

```
‘Kadāhaṃ gehā nikkhamma, pavisissāmi kānanaṃ’.
```

<p rend="hangnum">§45.</p>

```
‘‘Tadāpi maṃ nimantesuṃ, kāmabhogehi ñātayo;
```

```
Tesampi chandamācikkhiṃ, ‘mā nimantetha tehi maṃ’.
```

<p rend="hangnum">§46.</p>

```
‘‘Yo <pb ed="M" n="2.0412" /> me kaniṭṭhako bhātā, nando nāmāsi paṇḍito;
```

```
Sopi maṃ anusikkhanto, pabbajjaṃ samarocayi.
```

<p rend="hangnum">§47.</p>

```
‘‘Ahaṃ soṇo ca nando ca, ubho mātāpitā mama;
```

```
Tadāpi bhoge chaḍḍetvā, pāvisimhā mahāvana’’nti.
```

Soṇapaṇḍitacariyaṃ pañcamaṃ.

#### 6. Temiyacariyā

<p rend="hangnum">§48.</p>

```
‘‘Punāparaṃ <pb ed="T" n="2.0585" /><pb ed="P" n="0.0096" /> yadā homi, kāsirājassa atrajo;
```

```
Mūgapakkhoti nāmena, temiyoti vadanti maṃ.
```

<p rend="hangnum">§49.</p>

```
‘‘Soḷasitthisahassānaṃ, na vijjati pumo tadā <note>sadā (sī.)</note>;
```

```
Ahorattānaṃ accayena, nibbatto ahamekako.
```

<p rend="hangnum">§50.</p>

```
‘‘Kicchā laddhaṃ piyaṃ puttaṃ, abhijātaṃ jutindharaṃ;
```

```
Setacchattaṃ dhārayitvāna, sayane poseti maṃ pitā.
```

<p rend="hangnum">§51.</p>

```
‘‘Niddāyamāno sayanavare, pabujjhitvānahaṃ tadā;
```

```
Addasaṃ paṇḍaraṃ chattaṃ, yenāhaṃ nirayaṃ gato.
```

<p rend="hangnum">§52.</p>

```
‘‘Saha <pb ed="V" n="2.0399" /> diṭṭhassa me chattaṃ, tāso uppajji bheravo;
```

```
Vinicchayaṃ samāpanno, ‘kathāhaṃ imaṃ muñcissaṃ’.
```

<p rend="hangnum">§53.</p>

```
‘‘Pubbasālohitā mayhaṃ, devatā atthakāminī;
```

```
Sā maṃ disvāna dukkhitaṃ, tīsu ṭhānesu yojayi.
```

<p rend="hangnum">§54.</p>

```
‘‘‘Mā paṇḍiccayaṃ vibhāvaya, bālamato bhava sabbapāṇinaṃ;
```

```
Sabbo taṃ jano ocināyatu, evaṃ tava attho bhavissati’.
```

<p rend="hangnum">§55.</p>

```
‘‘Evaṃ vuttāyahaṃ tassā, idaṃ vacanamabraviṃ;
```

```
‘Karomi te taṃ vacanaṃ, yaṃ tvaṃ bhaṇasi devate;
```

```
Atthakāmāsi me amma, hitakāmāsi devate’.
```

<p rend="hangnum">§56.</p>

```
‘‘Tassāhaṃ vacanaṃ sutvā, sāgareva thalaṃ labhiṃ;
```

```
Haṭṭho <pb ed="T" n="2.0586" /> saṃviggamānaso, tayo aṅge adhiṭṭhahiṃ.
```

<p rend="hangnum">§57.</p>

```
‘‘Mūgo <pb ed="M" n="2.0413" /> ahosiṃ badhiro, pakkho gativivajjito;
```

```
Ete aṅge adhiṭṭhāya, vassāni soḷasaṃ vasiṃ.
```

<p rend="hangnum">§58.</p>

```
‘‘Tato me hatthapāde ca, jivhaṃ sotañca maddiya;
```

```
Anūnataṃ me passitvā, ‘kāḷakaṇṇī’ti nindisuṃ.
```

<p rend="hangnum">§59.</p>

```
‘‘Tato jānapadā sabbe, senāpatipurohitā;
```

```
Sabbe ekamanā hutvā, chaḍḍanaṃ anumodisuṃ.
```

<p rend="hangnum">§60.</p>

```
‘‘Sohaṃ tesaṃ matiṃ sutvā, haṭṭho saṃviggamānaso;
```

```
Yassatthāya tapociṇṇo, so me attho samijjhatha.
```

<p rend="hangnum">§61.</p>

```
‘‘Nhāpetvā anulimpitvā, veṭhetvā rājaveṭhanaṃ;
```

```
Chattena abhisiñcitvā, kāresuṃ puraṃ padakkhiṇaṃ.
```

<p rend="hangnum">§62.</p>

```
‘‘Sattāhaṃ dhārayitvāna, uggate ravimaṇḍale;
```

```
Rathena maṃ nīharitvā, sārathī vanamupāgami.
```

<p rend="hangnum">§63.</p>

```
‘‘Ekokāse <pb ed="P" n="0.0097" /> rathaṃ katvā, sajjassaṃ hatthamuccito <note>hatthamuñcito (sī. syā.)</note>;
```

```
Sārathī khaṇatī kāsuṃ, nikhātuṃ pathaviyā mamaṃ.
```

<p rend="hangnum">§64.</p>

```
‘‘Adhiṭṭhitamadhiṭṭhānaṃ, tajjento vividhakāraṇā;
```

```
Na bhindiṃ tamadhiṭṭhānaṃ, bodhiyāyeva kāraṇā.
```

<p rend="hangnum">§65.</p>

```
‘‘Mātāpitā na me dessā, attā me na ca dessiyo;
```

```
Sabbaññutaṃ piyaṃ mayhaṃ, tasmā vatamadhiṭṭhahiṃ.
```

<p rend="hangnum">§66.</p>

```
‘‘Ete <pb ed="T" n="2.0587" /><pb ed="V" n="2.0400" /> aṅge adhiṭṭhāya, vassāni soḷasaṃ vasiṃ;
```

```
Adhiṭṭhānena me samo natthi, esā me adhiṭṭhānapāramī’’ti.
```

Temiyacariyaṃ chaṭṭhaṃ.

#### 7. Kapirājacariyā

<p rend="hangnum">§67.</p>

```
‘‘Yadā ahaṃ kapi āsiṃ, nadīkūle darīsaye;
```

```
Pīḷito susumārena, gamanaṃ na labhāmahaṃ.
```

<p rend="hangnum">§68.</p>

```
‘‘Yamhokāse <pb ed="M" n="2.0414" /> ahaṃ ṭhatvā, orā pāraṃ patāmahaṃ;
```

```
Tatthacchi sattu vadhako, kumbhīlo luddadassano.
```

<p rend="hangnum">§69.</p>

```
‘‘So maṃ asaṃsi ‘ehī’ti, ‘ahaṃpemī’ti taṃ vatiṃ;
```

```
Tassa matthakamakkamma, parakūle patiṭṭhahiṃ.
```

<p rend="hangnum">§70.</p>

```
‘‘Na tassa alikaṃ bhaṇitaṃ, yathā vācaṃ akāsahaṃ;
```

```
Saccena me samo natthi, esā me saccapāramī’’ti.
```

Kapirājacariyaṃ sattamaṃ.

#### 8. Saccatāpasacariyā

<p rend="hangnum">§71.</p>

```
‘‘Punāparaṃ yadā homi, tāpaso saccasavhayo;
```

```
Saccena lokaṃ pālesiṃ, samaggaṃ janamakāsaha’’nti.
```

Saccatāpasacariyaṃ aṭṭhamaṃ.

#### 9. Vaṭṭapotakacariyā

<p rend="hangnum">§72.</p>

```
‘‘Punāparaṃ <pb ed="T" n="2.0588" /><pb ed="V" n="2.0401" /><pb ed="P" n="0.0098" /> yadā homi, magadhe vaṭṭapotako;
```

```
Ajātapakkho taruṇo, maṃsapesi kulāvake.
```

<p rend="hangnum">§73.</p>

```
‘‘Mukhatuṇḍakenāharitvā <note>mukhatuṇḍenāharitvā (sī.)</note>, mātā posayatī mamaṃ;
```

```
Tassā phassena jīvāmi, natthi me kāyikaṃ balaṃ.
```

<p rend="hangnum">§74.</p>

```
‘‘Saṃvacchare gimhasamaye, davaḍāho <note>vanadāho (ka.)</note> padippati;
```

```
Upagacchati amhākaṃ, pāvako kaṇhavattanī.
```

<p rend="hangnum">§75.</p>

```
‘‘Dhamadhamā itievaṃ, saddāyanto mahāsikhī;
```

```
Anupubbena jhāpento, aggi mamamupāgami.
```

<p rend="hangnum">§76.</p>

```
‘‘Aggivegabhayātītā, tasitā mātāpitā mama;
```

```
Kulāvake maṃ chaḍḍetvā, attānaṃ parimocayuṃ.
```

<p rend="hangnum">§77.</p>

```
‘‘Pāde <pb ed="M" n="2.0415" /> pakkhe pajahāmi, natthi me kāyikaṃ balaṃ;
```

```
Sohaṃ agatiko tattha, evaṃ cintesahaṃ tadā.
```

<p rend="hangnum">§78.</p>

```
‘‘‘Yesāhaṃ upadhāveyyaṃ, bhīto tasitavedhito;
```

```
Te maṃ ohāya pakkantā, kathaṃ me ajja kātave.
```

<p rend="hangnum">§79.</p>

```
‘‘‘Atthi loke sīlaguṇo, saccaṃ soceyyanuddayā;
```

```
Tena saccena kāhāmi, saccakiriyamuttamaṃ.
```

<p rend="hangnum">§80.</p>

```
‘‘‘Āvejjetvā dhammabalaṃ, saritvā pubbake jine;
```

```
Saccabalamavassāya, saccakiriyamakāsahaṃ.
```

<p rend="hangnum">§81.</p>

```
‘‘‘Santi <pb ed="T" n="2.0589" /> pakkhā apatanā, santi pādā avañcanā;
```

```
Mātāpitā ca nikkhantā, jātaveda paṭikkama’.
```

<p rend="hangnum">§82.</p>

```
‘‘Sahasacce kate mayhaṃ, mahāpajjalito sikhī;
```

```
Vajjesi soḷasakarīsāni, udakaṃ patvā yathā sikhī;
```

```
Saccena me samo natthi, esā me saccapāramī’’ti.
```

Vaṭṭapotakacariyaṃ navamaṃ.

#### 10. Maccharājacariyā

<p rend="hangnum">§83.</p>

```
‘‘Punāparaṃ <pb ed="V" n="2.0402" /><pb ed="P" n="0.0099" /> yadā homi, maccharājā mahāsare;
```

```
Uṇhe sūriyasantāpe, sare udaka khīyatha.
```

<p rend="hangnum">§84.</p>

```
‘‘Tato kākā ca gijjhā ca, kaṅkā <note>bakā (sī.)</note> kulalasenakā;
```

```
Bhakkhayanti divārattiṃ, macche upanisīdiya.
```

<p rend="hangnum">§85.</p>

```
‘‘Evaṃ cintesahaṃ tattha, saha ñātīhi pīḷito;
```

```
‘Kena nu kho upāyena, ñātī dukkhā pamocaye’.
```

<p rend="hangnum">§86.</p>

```
‘‘Vicintayitvā dhammatthaṃ, saccaṃ addasa passayaṃ;
```

```
Sacce ṭhatvā pamocesiṃ, ñātīnaṃ taṃ atikkhayaṃ.
```

<p rend="hangnum">§87.</p>

```
‘‘Anussaritvā sataṃ dhammaṃ, paramatthaṃ vicintayaṃ;
```

```
Akāsi saccakiriyaṃ, yaṃ loke dhuvasassataṃ.
```

<p rend="hangnum">§88.</p>

```
‘‘‘Yato <pb ed="M" n="2.0416" /> sarāmi attānaṃ, yato pattosmi viññutaṃ;
```

```
Nābhijānāmi sañcicca, ekapāṇampi hiṃsitaṃ.
```

<p rend="hangnum">§89.</p>

```
‘‘‘Etena <pb ed="T" n="2.0590" /> saccavajjena, pajjunno abhivassatu;
```

```
Abhitthanaya pajjunna, nidhiṃ kākassa nāsaya;
```

```
Kākaṃ sokāya randhehi, macche sokā pamocaya’.
```

<p rend="hangnum">§90.</p>

```
‘‘Sahakate saccavare, pajjunno abhigajjiya;
```

```
Thalaṃ ninnañca pūrento, khaṇena abhivassatha.
```

<p rend="hangnum">§91.</p>

```
‘‘Evarūpaṃ saccavaraṃ, katvā vīriyamuttamaṃ;
```

```
Vassāpesiṃ mahāmeghaṃ, saccatejabalassito;
```

```
Saccena me samo natthi, esā me saccapāramī’’ti.
```

Maccharājacariyaṃ dasamaṃ.

#### 11. Kaṇhadīpāyanacariyā

<p rend="hangnum">§92.</p>

```
‘‘Punāparaṃ <pb ed="V" n="2.0403" /> yadā homi, kaṇhadīpāyano isi;
```

```
Paropaññāsavassāni, anabhiratocariṃ ahaṃ.
```

<p rend="hangnum">§93.</p>

```
‘‘Na koci etaṃ jānāti, anabhiratimanaṃ mama;
```

```
Ahañhi kassaci nācikkhiṃ, arati me carati mānase.
```

<p rend="hangnum">§94.</p>

```
‘‘Sabrahmacārī <pb ed="P" n="0.0100" /> maṇḍabyo, sahāyo me mahāisi;
```

```
Pubbakammasamāyutto, sūlamāropanaṃ labhi.
```

<p rend="hangnum">§95.</p>

```
‘‘Tamahaṃ upaṭṭhahitvāna, ārogyamanupāpayiṃ;
```

```
Āpucchitvāna āgañchiṃ, yaṃ mayhaṃ sakamassamaṃ.
```

<p rend="hangnum">§96.</p>

```
‘‘Sahāyo <pb ed="T" n="2.0591" /> brāhmaṇo mayhaṃ, bhariyaṃ ādāya puttakaṃ;
```

```
Tayo janā samāgantvā, āgañchuṃ pāhunāgataṃ.
```

<p rend="hangnum">§97.</p>

```
‘‘Sammodamāno tehi saha, nisinno sakamassame;
```

```
Dārako vaṭṭamanukkhipaṃ, āsīvisamakopayi.
```

<p rend="hangnum">§98.</p>

```
‘‘Tato so vaṭṭagataṃ maggaṃ, anvesanto kumārako;
```

```
Āsīvisassa hatthena, uttamaṅgaṃ parāmasi.
```

<p rend="hangnum">§99.</p>

```
‘‘Tassa <pb ed="M" n="2.0417" /> āmasane kuddho, sappo visabalassito;
```

```
Kupito paramakopena, aḍaṃsi dārakaṃ khaṇe.
```

<p rend="hangnum">§100.</p>

```
‘‘Sahadaṭṭho āsīvisena <note>ativisena (pī. ka.)</note>, dārako papati <note>patati (ka.)</note> bhūmiyaṃ;
```

```
Tenāhaṃ dukkhito āsiṃ, mama vāhasi taṃ dukkhaṃ.
```

<p rend="hangnum">§101.</p>

```
‘‘Tyāhaṃ assāsayitvāna, dukkhite sokasallite;
```

```
Paṭhamaṃ akāsiṃ kiriyaṃ, aggaṃ saccaṃ varuttamaṃ.
```

<p rend="hangnum">§102.</p>

```
‘‘‘Sattāhamevāhaṃ pasannacitto, puññatthiko acariṃ brahmacariyaṃ;
```

```
Athāparaṃ yaṃ caritaṃ mamedaṃ, vassāni paññāsasamādhikāni.
```

<p rend="hangnum">§103.</p>

```
‘‘‘Akāmako vāhi ahaṃ carāmi, etena saccena suvatthi hotu;
```

```
Hataṃ visaṃ jīvatu yaññadatto’.
```

<p rend="hangnum">§104.</p>

```
‘‘Saha <pb ed="T" n="2.0592" /><pb ed="V" n="2.0404" /> sacce kate mayhaṃ, visavegena vedhito;
```

```
Abujjhitvāna vuṭṭhāsi, arogo cāsi māṇavo;
```

```
Saccena me samo natthi, esā me saccapāramī’’ti.
```

Kaṇhadīpāyanacariyaṃ ekādasamaṃ.

#### 12. Sutasomacariyā

<p rend="hangnum">§105.</p>

```
‘‘Punāparaṃ yadā homi, sutasomo mahīpati;
```

```
Gahito porisādena, brāhmaṇe saṅgaraṃ sariṃ.
```

<p rend="hangnum">§106.</p>

```
‘‘Khattiyānaṃ ekasataṃ, āvuṇitvā karattale;
```

```
Etesaṃ pamilāpetvā, yaññatthe upanayī mamaṃ.
```

<p rend="hangnum">§107.</p>

```
‘‘Apucchi <pb ed="P" n="0.0101" /> maṃ porisādo, ‘kiṃ tvaṃ icchasi nissajaṃ;
```

```
Yathāmati te kāhāmi, yadi me tvaṃ punehisi’.
```

<p rend="hangnum">§108.</p>

```
‘‘Tassa <pb ed="M" n="2.0418" /> paṭissuṇitvāna, paṇhe āgamanaṃ mama;
```

```
Upagantvā puraṃ rammaṃ, rajjaṃ niyyādayiṃ tadā.
```

<p rend="hangnum">§109.</p>

```
‘‘Anussaritvā sataṃ dhammaṃ, pubbakaṃ jinasevitaṃ;
```

```
Brāhmaṇassa dhanaṃ datvā, porisādaṃ upāgamiṃ.
```

<p rend="hangnum">§110.</p>

```
‘‘Natthi me saṃsayo tattha, ghātayissati vā na vā;
```

```
Saccavācānurakkhanto, jīvitaṃ cajitumupāgamiṃ;
```

```
Saccena me samo natthi, esā me saccapāramī’’ti.
```

Sutasomacariyaṃ dvādasamaṃ.

#### 13. Suvaṇṇasāmacariyā

<p rend="hangnum">§111.</p>

```
‘‘Sāmo <pb ed="T" n="2.0593" /><pb ed="V" n="2.0405" /> yadā vane āsiṃ, sakkena abhinimmito;
```

```
Pavane sīhabyagghe ca, mettāyamupanāmayiṃ.
```

<p rend="hangnum">§112.</p>

```
‘‘Sīhabyagghehi dīpīhi, acchehi mahisehi ca;
```

```
Pasadamigavarāhehi, parivāretvā vane vasiṃ.
```

<p rend="hangnum">§113.</p>

```
‘‘Na maṃ koci uttasati, napi bhāyāmi kassaci;
```

```
Mettābalenupatthaddho, ramāmi pavane tadā’’ti.
```

Suvaṇṇasāmacariyaṃ terasamaṃ.

#### 14. Ekarājacariyā

<p rend="hangnum">§114.</p>

```
‘‘Punāparaṃ yadā homi, ekarājāti vissuto;
```

```
Paramaṃ sīlaṃ adhiṭṭhāya, pasāsāmi mahāmahiṃ.
```

<p rend="hangnum">§115.</p>

```
‘‘Dasa kusalakammapathe, vattāmi anavasesato;
```

```
Catūhi saṅgahavatthūhi, saṅgaṇhāmi <note>saṅgahāmi (ka.)</note> mahājanaṃ.
```

<p rend="hangnum">§116.</p>

```
‘‘Evaṃ me appamattassa, idha loke parattha ca;
```

```
Dabbaseno <pb ed="P" n="0.0102" /> upagantvā, acchindanto puraṃ mama.
```

<p rend="hangnum">§117.</p>

```
‘‘Rājūpajīve <pb ed="M" n="2.0419" /> nigame, sabalaṭṭhe saraṭṭhake;
```

```
Sabbaṃ hatthagataṃ katvā, kāsuyā nikhaṇī mamaṃ.
```

<p rend="hangnum">§118.</p>

```
‘‘Amaccamaṇḍalaṃ rajjaṃ, phītaṃ antepuraṃ mama;
```

```
Acchinditvāna gahitaṃ, piyaṃ puttaṃva passahaṃ;
```

```
Mettāya me samo natthi, esā me mettāpāramī’’ti.
```

Ekarājacariyaṃ cuddasamaṃ.

#### 15. Mahālomahaṃsacariyā

<p rend="hangnum">§119.</p>

```
‘‘Susāne <pb ed="T" n="2.0594" /><pb ed="V" n="2.0406" /> seyyaṃ kappemi, chavaṭṭhikaṃ upanidhāyahaṃ;
```

```
Gāmaṇḍalā <note>gomaṇḍalā (sī.), gāmamaṇḍalā (syā.)</note> upāgantvā, rūpaṃ dassentinappakaṃ.
```

<p rend="hangnum">§120.</p>

```
‘‘Apare gandhamālañca, bhojanaṃ vividhaṃ bahuṃ;
```

```
Upāyanānūpanenti, haṭṭhā saṃviggamānasā.
```

<p rend="hangnum">§121.</p>

```
‘‘Ye me dukkhaṃ upaharanti, ye ca denti sukhaṃ mama;
```

```
Sabbesaṃ samako homi, dayā kopo na vijjati.
```

<p rend="hangnum">§122.</p>

```
‘‘Sukhadukkhe tulābhūto, yasesu ayasesu ca;
```

```
Sabbattha samako homi, esā me upekkhāpāramī’’ti.
```

Mahālomahaṃsacariyaṃ pannarasamaṃ.

<trailer rend="centre">Yudhañjayavaggo tatiyo.</trailer>

Tassuddānaṃ –

```
Yudhañjayo somanasso, ayogharabhisena ca;
```

```
Soṇanando mūgapakkho, kapirājā saccasavhayo.
```

```
Vaṭṭako maccharājā ca, kaṇhadīpāyano isi;
```

```
Sutasomo puna āsiṃ <note>āsi (syā.)</note>, sāmo ca ekarājahu;
```

```
Upekkhāpāramī āsi, iti vutthaṃ <note>vuttaṃ (sabbattha) aṭṭhakathā oloketabbā</note> mahesinā.
```

```
Evaṃ <pb ed="M" n="2.0420" /> bahubbidhaṃ dukkhaṃ, sampattī ca bahubbidhā <note>sampatti ca bahuvidhā (sī.), sampattiṃ ca bahuvidhaṃ (ka.)</note>;
```

```
Bhavābhave anubhavitvā, patto sambodhimuttamaṃ.
```

```
Datvā dātabbakaṃ dānaṃ, sīlaṃ pūretvā asesato;
```

```
Nekkhamme pāramiṃ gantvā, patto sambodhimuttamaṃ.
```

```
Paṇḍite <pb ed="T" n="2.0595" /> paripucchitvā, vīriyaṃ katvāna muttamaṃ;
```

```
Khantiyā pāramiṃ gantvā, patto sambodhimuttamaṃ.
```

```
Katvā daḷhamadhiṭṭhānaṃ, saccavācānurakkhiya;
```

```
Mettāya <pb ed="P" n="0.0103" /> pāramiṃ gantvā, patto sambodhimuttamaṃ.
```

```
Lābhālābhe <pb ed="V" n="2.0407" /> yasāyase, sammānanāvamānane;
```

```
Sabbattha samako hutvā, patto sambodhimuttamaṃ.
```

```
Kosajjaṃ bhayato disvā, vīriyārambhañca khemato;
```

```
Āraddhavīriyā hotha, esā buddhānusāsanī.
```

```
Vivādaṃ bhayato disvā, avivādañca khemato;
```

```
Samaggā sakhilā hotha, esā buddhānusāsanī.
```

```
Pamādaṃ bhayato disvā, appamādañca khemato;
```

```
Bhāvethaṭṭhaṅgikaṃ maggaṃ, esā buddhānusāsanī.
```

Itthaṃ sudaṃ bhagavā attano pubbacariyaṃ sambhāvayamāno buddhāpadāniyaṃ nāma dhammapariyāyaṃ abhāsitthāti.

<trailer rend="centre">Cariyāpiṭakaṃ niṭṭhitaṃ.</trailer>
