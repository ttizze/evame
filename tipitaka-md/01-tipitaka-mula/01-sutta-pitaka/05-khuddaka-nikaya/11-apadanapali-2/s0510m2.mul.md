Namo tassa bhagavato arahato sammāsambuddhassa

# Khuddakanikāye

## Therāpadānapāḷi

#### (Dutiyo bhāgo)

### 43. Sakiṃsammajjakavaggo

#### 1. Sakiṃsammajjakattheraapadānaṃ

<p rend="hangnum">§1.</p>

```
‘‘Vipassino <pb ed="T" n="2.0024" /><pb ed="M" n="2.0001" /><pb ed="V" n="2.0001" /> bhagavato, pāṭaliṃ bodhimuttamaṃ;
```

```
Disvāva taṃ pādapaggaṃ, tattha cittaṃ pasādayiṃ.
```

<p rend="hangnum">§2.</p>

```
‘‘Sammajjaniṃ gahetvāna, bodhiṃ sammajji tāvade;
```

```
Sammajjitvāna taṃ bodhiṃ, avandiṃ pāṭaliṃ ahaṃ.
```

<p rend="hangnum">§3.</p>

```
‘‘Tattha cittaṃ pasādetvā, sire katvāna añjaliṃ;
```

```
Namassamāno taṃ bodhiṃ, gañchiṃ paṭikuṭiṃ ahaṃ.
```

<p rend="hangnum">§4.</p>

```
‘‘Tādimaggena <pb ed="V" n="2.0002" /> gacchāmi, saranto bodhimuttamaṃ;
```

```
Ajagaro maṃ pīḷesi, ghorarūpo mahabbalo.
```

<p rend="hangnum">§5.</p>

```
‘‘Āsanne <pb ed="P" n="2.0379" /> me kataṃ kammaṃ, phalena tosayī mamaṃ;
```

```
Kaḷevaraṃ me gilati, devaloke ramāmahaṃ.
```

<p rend="hangnum">§6.</p>

```
‘‘Anāvilaṃ mama cittaṃ, visuddhaṃ paṇḍaraṃ sadā;
```

```
Sokasallaṃ na jānāmi, cittasantāpanaṃ mama.
```

<p rend="hangnum">§7.</p>

```
‘‘Kuṭṭhaṃ gaṇḍo kilāso ca, apamāro vitacchikā;
```

```
Daddu kaṇḍu ca me natthi, phalaṃ sammajjanāyidaṃ <note>sammajjane idaṃ (sī.)</note>.
```

<p rend="hangnum">§8.</p>

```
‘‘Soko <pb ed="M" n="2.0002" /> ca paridevo ca, hadaye me na vijjati;
```

```
Abhantaṃ ujukaṃ cittaṃ, phalaṃ sammajjanāyidaṃ.
```

<p rend="hangnum">§9.</p>

```
‘‘Samādhīsu <pb ed="T" n="2.0025" /> na majjāmi <note>samādhīsu na sajjāmi (sī.), samādhiṃ puna pajjāmi (syā)</note>, visadaṃ hoti mānasaṃ;
```

```
Yaṃ yaṃ samādhimicchāmi, so so sampajjate mamaṃ.
```

<p rend="hangnum">§10.</p>

```
‘‘Rajanīye na rajjāmi, atho dussaniyesu <note>dosaniyesu (sī. syā. ka.)</note> ca;
```

```
Mohanīye na muyhāmi, phalaṃ sammajjanāyidaṃ.
```

<p rend="hangnum">§11.</p>

```
‘‘Ekanavutito <note>ekanavute ito (sī. syā.)</note> kappe, yaṃ kammamakariṃ tadā;
```

```
Duggatiṃ nābhijānāmi, phalaṃ sammajjanāyidaṃ.
```

<p rend="hangnum">§12.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§13.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§14.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā sakiṃsammajjako thero imā gāthāyo

Abhāsitthāti.

Sakiṃsammajjakattherassāpadānaṃ paṭhamaṃ.

#### 2. Ekadussadāyakattheraapadānaṃ

<p rend="hangnum">§15.</p>

```
‘‘Nagare <pb ed="V" n="2.0003" /> haṃsavatiyā, ahosiṃ tiṇahārako;
```

```
Tiṇahārena jīvāmi, tena posemi dārake.
```

<p rend="hangnum">§16.</p>

```
‘‘Padumuttaro nāma jino, sabbadhammāna pāragū;
```

```
Tamandhakāraṃ nāsetvā, uppajji lokanāyako.
```

<p rend="hangnum">§17.</p>

```
‘‘Sake <pb ed="T" n="2.0026" /> ghare nisīditvā, evaṃ cintesi tāvade;
```

```
‘Buddho loke samuppanno, deyyadhammo na vijjati.
```

<p rend="hangnum">§18.</p>

```
‘‘‘Idaṃ <pb ed="M" n="2.0003" /> me sāṭakaṃ ekaṃ, natthi me koci dāyako;
```

```
Dukkho nirayasamphasso, ropayissāmi dakkhiṇaṃ’.
```

<p rend="hangnum">§19.</p>

```
‘‘Evāhaṃ cintayitvāna, sakaṃ cittaṃ pasādayiṃ;
```

```
Ekaṃ dussaṃ gahetvāna, buddhaseṭṭhassadāsahaṃ.
```

<p rend="hangnum">§20.</p>

```
‘‘Ekaṃ <pb ed="P" n="2.0380" /> dussaṃ daditvāna, ukkuṭṭhiṃ sampavattayiṃ;
```

```
‘Yadi buddho tuvaṃ vīra, tārehi maṃ mahāmuni’.
```

<p rend="hangnum">§21.</p>

```
‘‘Padumuttaro lokavidū, āhutīnaṃ paṭiggaho;
```

```
Mama dānaṃ pakittento, akā me anumodanaṃ.
```

<p rend="hangnum">§22.</p>

```
‘‘‘Iminā ekadussena, cetanāpaṇidhīhi ca;
```

```
Kappasatasahassāni, vinipātaṃ na gacchasi.
```

<p rend="hangnum">§23.</p>

```
‘‘‘Chattiṃsakkhattuṃ devindo, devarajjaṃ karissasi;
```

```
Tettiṃsakkhattuṃ rājā ca, cakkavattī <note>cakkavatti (syā.)</note> bhavissasi.
```

<p rend="hangnum">§24.</p>

```
‘‘‘Padesarajjaṃ vipulaṃ, gaṇanāto asaṅkhiyaṃ <note>asaṅkayaṃ (syā. ka.) evamuparipi</note>;
```

```
Devaloke manusse vā, saṃsaranto tuvaṃ bhave.
```

<p rend="hangnum">§25.</p>

```
‘‘‘Rūpavā guṇasampanno, anavakkantadehavā <note>anuvattanta… (syā)</note>;
```

```
Akkhobhaṃ amitaṃ dussaṃ, labhissasi yadicchakaṃ’.
```

<p rend="hangnum">§26.</p>

```
‘‘Idaṃ vatvāna sambuddho, jalajuttamanāmako;
```

```
Nabhaṃ abbhuggamī vīro <note>dhīro (sī. syā.)</note>, haṃsarājāva ambare.
```

<p rend="hangnum">§27.</p>

```
‘‘Yaṃ <pb ed="T" n="2.0027" /> yaṃ yonupapajjāmi, devattaṃ atha mānusaṃ;
```

```
Bhoge me ūnatā natthi, ekadussassidaṃ phalaṃ.
```

<p rend="hangnum">§28.</p>

```
‘‘Paduddhāre <pb ed="V" n="2.0004" /> paduddhāre, dussaṃ nibbattate mamaṃ;
```

```
Heṭṭhā dussamhi tiṭṭhāmi, uparicchadanaṃ mama.
```

<p rend="hangnum">§29.</p>

```
‘‘Cakkavāḷaṃ upādāya, sakānanaṃ sapabbataṃ;
```

```
Icchamāno cahaṃ ajja, dussehacchādayeyya taṃ.
```

<p rend="hangnum">§30.</p>

```
‘‘Teneva ekadussena, saṃsaranto bhavābhave;
```

```
Suvaṇṇavaṇṇo hutvāna, saṃsarāmi bhavābhave.
```

<p rend="hangnum">§31.</p>

```
‘‘Vipākaṃ <pb ed="M" n="2.0004" /> viekadussassa, nājjhagaṃ katthacikkhayaṃ;
```

```
Ayaṃ me antimā jāti, vipaccati idhāpi me.
```

<p rend="hangnum">§32.</p>

```
‘‘Satasahassito kappe, yaṃ dussamadadiṃ tadā;
```

```
Duggatiṃ nābhijānāmi, ekadussassidaṃ phalaṃ.
```

<p rend="hangnum">§33.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§34.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§35.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

```
Itthaṃ sudaṃ āyasmā ekadussadāyako thero imā gāthāyo abhāsitthāti;
```

Ekadussadāyakattherassāpadānaṃ dutiyaṃ.

#### 3. Ekāsanadāyakattheraapadānaṃ

<p rend="hangnum">§36.</p>

```
‘‘Himavantassāvidūre<pb ed="T" n="2.0028" /><pb ed="P" n="2.0381" />, gosito nāma pabbato;
```

```
Assamo sukato mayhaṃ, paṇṇasālā sumāpitā.
```

<p rend="hangnum">§37.</p>

```
‘‘Nārado nāma nāmena, kassapo iti maṃ vidū;
```

```
Suddhimaggaṃ gavesanto, vasāmi gosite tadā.
```

<p rend="hangnum">§38.</p>

```
‘‘Padumuttaro nāma jino, sabbadhammāna pāragū;
```

```
Vivekakāmo sambuddho, agañchi anilañjasā.
```

<p rend="hangnum">§39.</p>

```
‘‘Vanagge gacchamānassa, disvā raṃsiṃ mahesino;
```

```
Kaṭṭhamañcaṃ paññāpetvā, ajinañca apatthariṃ.
```

<p rend="hangnum">§40.</p>

```
‘‘Āsanaṃ <pb ed="V" n="2.0005" /> paññāpetvāna, sire katvāna añjaliṃ;
```

```
Somanassaṃ paveditvā, idaṃ vacanamabraviṃ.
```

<p rend="hangnum">§41.</p>

```
‘‘‘Sallakatto mahāvīra, āturānaṃ tikicchako;
```

```
Mamaṃ rogaparetassa <note>rāga… (syā.)</note>, tikicchaṃ dehi nāyaka.
```

<p rend="hangnum">§42.</p>

```
‘‘‘Kallatthikā ye passanti, buddhaseṭṭha tuvaṃ mune;
```

```
Dhuvatthasiddhiṃ papponti, etesaṃ ajaro <note>jajjaro (sī. pī. ka.)</note> bhave.
```

<p rend="hangnum">§43.</p>

```
‘‘‘Na <pb ed="M" n="2.0005" /> me deyyadhammo atthi, pavattaphalabhojihaṃ;
```

```
Idaṃ me āsanaṃ atthi <note>na me deyyaṃ tava atthi (sī. syā.)</note>, nisīda kaṭṭhamañcake’.
```

<p rend="hangnum">§44.</p>

```
‘‘Nisīdi tattha bhagavā, asambhītova <note>acchambhitova (syā. ka.)</note> kesarī;
```

```
Muhuttaṃ vītināmetvā, idaṃ vacanamabravi.
```

<p rend="hangnum">§45.</p>

```
‘‘‘Visaṭṭho <pb ed="T" n="2.0029" /> <note>vissattho (sī. pī), vissaṭṭho (syā. ka.)</note> hohi mā bhāyi, laddho jotiraso tayā;
```

```
Yaṃ tuyhaṃ patthitaṃ sabbaṃ, paripūrissatināgate <note>paripūrissatāsanaṃ (syā. ka.)</note>.
```

<p rend="hangnum">§46.</p>

```
‘‘‘Na moghaṃ taṃ kataṃ tuyhaṃ, puññakkhette anuttare;
```

```
Sakkā uddharituṃ attā, yassa cittaṃ paṇīhitaṃ <note>sunīhitaṃ (syā.)</note>.
```

<p rend="hangnum">§47.</p>

```
‘‘‘Imināsanadānena, cetanāpaṇidhīhi ca;
```

```
Kappasatasahassāni, vinipātaṃ na gacchasi.
```

<p rend="hangnum">§48.</p>

```
‘‘‘Paññāsakkhattuṃ devindo, devarajjaṃ karissasi;
```

```
Asītikkhattuṃ rājā ca, cakkavattī bhavissasi.
```

<p rend="hangnum">§49.</p>

```
‘‘‘Padesarajjaṃ <pb ed="P" n="2.0382" /> vipulaṃ, gaṇanāto asaṅkhiyaṃ;
```

```
Sabbattha sukhito hutvā, saṃsāre saṃsarissasi’.
```

<p rend="hangnum">§50.</p>

```
‘‘Idaṃ vatvāna sambuddho, jalajuttamanāmako;
```

```
Nabhaṃ abbhuggamī vīro, haṃsarājāva ambare.
```

<p rend="hangnum">§51.</p>

```
‘‘Hatthiyānaṃ assayānaṃ, sarathaṃ sandamānikaṃ;
```

```
Labhāmi sabbamevetaṃ, ekāsanassidaṃ phalaṃ.
```

<p rend="hangnum">§52.</p>

```
‘‘Kānanaṃ pavisitvāpi, yadā icchāmi āsanaṃ;
```

```
Mama saṅkappamaññāya, pallaṅko upatiṭṭhati.
```

<p rend="hangnum">§53.</p>

```
‘‘Vārimajjhagato santo, yadā icchāmi āsanaṃ;
```

```
Mama saṅkappamaññāya, pallaṅko upatiṭṭhati.
```

<p rend="hangnum">§54.</p>

```
‘‘Yaṃ <pb ed="V" n="2.0006" /> yaṃ yonupapajjāmi, devattaṃ atha mānusaṃ;
```

```
Pallaṅkasatasahassāni, parivārenti maṃ sadā.
```

<p rend="hangnum">§55.</p>

```
‘‘Duve <pb ed="T" n="2.0030" /><pb ed="M" n="2.0006" /> bhave saṃsarāmi, devatte atha mānuse;
```

```
Duve kule pajāyāmi, khattiye atha brāhmaṇe.
```

<p rend="hangnum">§56.</p>

```
‘‘Ekāsanaṃ daditvāna, puññakkhette anuttare;
```

```
Dhammapallaṅkamādāya <note>dhammapallaṅkamaññāya (syā. ka.)</note>, viharāmi anāsavo.
```

<p rend="hangnum">§57.</p>

```
‘‘Satasahassito kappe, yaṃ dānamadadiṃ tadā;
```

```
Duggatiṃ nābhijānāmi, ekāsanassidaṃ phalaṃ.
```

<p rend="hangnum">§58.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§59.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§60.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ekāsanadāyako thero imā gāthāyo

Abhāsitthāti.

Ekāsanadāyakattherassāpadānaṃ tatiyaṃ.

#### 4. Sattakadambapupphiyattheraapadānaṃ

<p rend="hangnum">§61.</p>

```
‘‘Himavantassāvidūre, kukkuṭo <note>kadambo (sī. syā. pī.)</note> nāma pabbato;
```

```
Tamhi pabbatapādamhi, satta buddhā vasiṃsu te.
```

<p rend="hangnum">§62.</p>

```
‘‘Kadambaṃ pupphitaṃ disvā, paggahetvāna añjaliṃ;
```

```
Satta mālā gahetvāna, puññacittena <note>puṇṇacittena (ka.)</note> okiriṃ.
```

<p rend="hangnum">§63.</p>

```
‘‘Tena <pb ed="T" n="2.0031" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§64.</p>

```
‘‘Catunnavutito <pb ed="P" n="2.0383" /> kappe, yaṃ kammamakariṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§65.</p>

```
‘‘Kilesā <pb ed="V" n="2.0007" /> jhāpitā mayhaṃ…pe… viharāmi anāsavo.
```

<p rend="hangnum">§66.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§67.</p>

```
‘‘Paṭisambhidā <pb ed="M" n="2.0007" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sattakadambapupphiyo thero imā

Gāthāyo abhāsitthāti.

Sattakadambapupphiyattherassāpadānaṃ catutthaṃ.

#### 5. Koraṇḍapupphiyattheraapadānaṃ

<p rend="hangnum">§68.</p>

```
‘‘Vanakammiko pure āsiṃ, pitumātumatenahaṃ <note>pitupitāmahenahaṃ (sī. syā. pī.)</note>;
```

```
Pasumārena jīvāmi, kusalaṃ me na vijjati.
```

<p rend="hangnum">§69.</p>

```
‘‘Mama āsayasāmantā, tisso lokagganāyako;
```

```
Padāni tīṇi dassesi, anukampāya cakkhumā.
```

<p rend="hangnum">§70.</p>

```
‘‘Akkante ca pade disvā, tissanāmassa satthuno;
```

```
Haṭṭho haṭṭhena cittena, pade cittaṃ pasādayiṃ.
```

<p rend="hangnum">§71.</p>

```
‘‘Koraṇḍaṃ <pb ed="T" n="2.0032" /> pupphitaṃ disvā, pādapaṃ dharaṇīruhaṃ;
```

```
Sakosakaṃ gahetvāna, padaseṭṭhamapūjayiṃ.
```

<p rend="hangnum">§72.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§73.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Koraṇḍavaṇṇakoyeva, suppabhāso bhavāmahaṃ.
```

<p rend="hangnum">§74.</p>

```
‘‘Dvenavute ito kappe, yaṃ kammamakariṃ tadā;
```

```
Duggatiṃ nābhijānāmi, padapūjāyidaṃ phalaṃ.
```

<p rend="hangnum">§75.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§76.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§77.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

```
Itthaṃ sudaṃ āyasmā koraṇḍapupphiyo thero imā gāthāyo abhāsitthāti;
```

Koraṇḍapupphiyattherassāpadānaṃ pañcamaṃ.

#### 6. Ghatamaṇḍadāyakattheraapadānaṃ

<p rend="hangnum">§78.</p>

```
‘‘Sucintitaṃ <pb ed="M" n="2.0008" /><pb ed="V" n="2.0008" /> bhagavantaṃ, lokajeṭṭhaṃ narāsabhaṃ;
```

```
Upaviṭṭhaṃ mahāraññaṃ, vātābādhena pīḷitaṃ.
```

<p rend="hangnum">§79.</p>

```
‘‘Disvā <pb ed="T" n="2.0033" /> cittaṃ pasādetvā, ghatamaṇḍamupānayiṃ;
```

```
Katattā <pb ed="P" n="2.0384" /> ācitattā ca, gaṅgā bhāgīrathī ayaṃ.
```

<p rend="hangnum">§80.</p>

```
‘‘Mahāsamuddā cattāro, ghataṃ sampajjare mama;
```

```
Ayañca pathavī ghorā, appamāṇā asaṅkhiyā.
```

<p rend="hangnum">§81.</p>

```
‘‘Mama saṅkappamaññāya, bhavate madhusakkarā;
```

```
Cātuddīpā <note>catuddisā (syā.)</note> ime rukkhā, pādapā dharaṇīruhā.
```

<p rend="hangnum">§82.</p>

```
‘‘Mama saṅkappamaññāya, kapparukkhā bhavanti te;
```

```
Paññāsakkhattuṃ devindo, devarajjamakārayiṃ.
```

<p rend="hangnum">§83.</p>

```
‘‘Ekapaññāsakkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§84.</p>

```
‘‘Catunnavutito kappe, yaṃ dānamadadiṃ tadā;
```

```
Duggatiṃ nābhijānāmi, ghatamaṇḍassidaṃ phalaṃ.
```

<p rend="hangnum">§85.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§86.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§87.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ghatamaṇḍadāyako thero imā gāthāyo

Abhāsitthāti.

Ghatamaṇḍadāyakattherassāpadānaṃ chaṭṭhaṃ.

#### 7. Ekadhammassavaniyattheraapadānaṃ

<p rend="hangnum">§88.</p>

```
‘‘Padumuttaro <pb ed="T" n="2.0034" /> nāma jino, sabbadhammāna pāragū;
```

```
Catusaccaṃ pakāsento, santāresi bahuṃ janaṃ.
```

<p rend="hangnum">§89.</p>

```
‘‘Ahaṃ <pb ed="M" n="2.0009" /><pb ed="V" n="2.0009" /> tena samayena, jaṭilo uggatāpano;
```

```
Dhunanto vākacīrāni, gacchāmi ambare tadā.
```

<p rend="hangnum">§90.</p>

```
‘‘Buddhaseṭṭhassa upari, gantuṃ na visahāmahaṃ;
```

```
Pakkhīva selamāsajja, gamanaṃ na labhāmahaṃ.
```

<p rend="hangnum">§91.</p>

```
‘‘Udake vokkamitvāna, evaṃ gacchāmi ambare;
```

```
Na me idaṃ bhūtapubbaṃ, iriyāpathavikopanaṃ.
```

<p rend="hangnum">§92.</p>

```
‘‘Handa metaṃ gavesissaṃ, appevatthaṃ labheyyahaṃ;
```

```
Orohanto antalikkhā, saddamassosi satthuno.
```

<p rend="hangnum">§93.</p>

```
‘‘Sarena rajanīyena, savanīyena vaggunā;
```

```
Aniccataṃ kathentassa, taññeva uggahiṃ tadā;
```

```
Aniccasaññamuggayha<pb ed="P" n="2.0385" />, agamāsiṃ mamassamaṃ.
```

<p rend="hangnum">§94.</p>

```
‘‘Yāvatāyuṃ vasitvāna, tattha kālaṅkato ahaṃ;
```

```
Carime vattamānamhi, saddhammassavanaṃ sariṃ.
```

<p rend="hangnum">§95.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§96.</p>

```
‘‘Tiṃsakappasahassāni, devaloke ramiṃ ahaṃ;
```

```
Ekapaññāsakkhattuñca<pb ed="T" n="2.0035" />, devarajjamakārayiṃ.
```

<p rend="hangnum">§97.</p>

```
‘‘Ekavīsatikkhattuñca <note>ekatiṃsati… (syā.)</note>, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§98.</p>

```
‘‘Anubhomi sakaṃ puññaṃ, sukhitohaṃ bhavābhave;
```

```
Anussarāmi taṃ saññaṃ, saṃsaranto bhavābhave;
```

```
Na koṭiṃ paṭivijjhāmi, nibbānaṃ accutaṃ padaṃ.
```

<p rend="hangnum">§99.</p>

```
‘‘Pitugehe nisīditvā, samaṇo bhāvitindriyo;
```

```
Kathaṃsa <note>kathayaṃ (sī. pī. ka.)</note> paridīpento, aniccatamudāhari.
```

<p rend="hangnum">§100.</p>

```
‘‘‘Aniccā vata saṅkhārā, uppādavayadhammino;
```

```
Uppajjitvā nirujjhanti, tesaṃ vūpasamo sukho’.
```

<p rend="hangnum">§101.</p>

```
‘‘Saha <pb ed="M" n="2.0010" /> gāthaṃ suṇitvāna, pubbasaññamanussariṃ;
```

```
Ekāsane nisīditvā, arahattamapāpuṇiṃ.
```

<p rend="hangnum">§102.</p>

```
‘‘Jātiyā <pb ed="V" n="2.0010" /> sattavassena, arahattamapāpuṇiṃ;
```

```
Upasampādayī buddho, dhammassavanassidaṃ phalaṃ.
```

<p rend="hangnum">§103.</p>

```
‘‘Satasahassito kappe, yaṃ dhammamasuṇiṃ tadā;
```

```
Duggatiṃ nābhijānāmi, dhammassavanassidaṃ phalaṃ.
```

<p rend="hangnum">§104.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§105.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§106.</p>

```
‘‘Paṭisambhidā <pb ed="T" n="2.0036" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ekadhammassavaniyo thero imā

Gāthāyo abhāsitthāti.

Ekadhammassavaniyattherassāpadānaṃ sattamaṃ.

#### 8. Sucintitattheraapadānaṃ

<p rend="hangnum">§107.</p>

```
‘‘Nagare haṃsavatiyā, ahosiṃ kassako tadā;
```

```
Kasikammena jīvāmi, tena posemi dārake.
```

<p rend="hangnum">§108.</p>

```
‘‘Susampannaṃ <pb ed="P" n="2.0386" /> tadā khettaṃ, dhaññaṃ me phalinaṃ <note>phalitaṃ (sī. pī.)</note> ahu;
```

```
Pākakāle ca sampatte, evaṃ cintesahaṃ tadā.
```

<p rend="hangnum">§109.</p>

```
‘‘Nacchannaṃ nappatirūpaṃ, jānantassa guṇāguṇaṃ;
```

```
Yohaṃ saṅghe adatvāna, aggaṃ bhuñjeyya ce tadā <note>mattanā (syā.)</note>.
```

<p rend="hangnum">§110.</p>

```
‘‘Ayaṃ buddho asamasamo, dvattiṃsavaralakkhaṇo;
```

```
Tato pabhāvito saṅgho, puññakkhetto anuttaro.
```

<p rend="hangnum">§111.</p>

```
‘‘Tattha dassāmahaṃ dānaṃ, navasassaṃ pure pure;
```

```
Evāhaṃ cintayitvāna, haṭṭho pīṇitamānaso <note>pītika… (syā.)</note>.
```

<p rend="hangnum">§112.</p>

```
‘‘Khettato <pb ed="M" n="2.0011" /> dhaññamāhatvā, sambuddhaṃ upasaṅkamiṃ;
```

```
Upasaṅkamma sambuddhaṃ, lokajeṭṭhaṃ narāsabhaṃ;
```

```
Vanditvā satthuno pāde, idaṃ vacanamabraviṃ.
```

<p rend="hangnum">§113.</p>

```
‘‘‘Navasassañca sampannaṃ, āyāgosi <note>idha hosi (syā.)</note> ca tvaṃ mune;
```

```
Anukampamupādāya<pb ed="T" n="2.0037" />, adhivāsehi cakkhuma’.
```

<p rend="hangnum">§114.</p>

```
‘‘Padumuttaro <pb ed="V" n="2.0011" /> lokavidū, āhutīnaṃ paṭiggaho;
```

```
Mama saṅkappamaññāya, idaṃ vacanamabravi.
```

<p rend="hangnum">§115.</p>

```
‘‘‘Cattāro ca paṭipannā, cattāro ca phale ṭhitā;
```

```
Esa saṅgho ujubhūto, paññāsīlasamāhito;
```

```
Yajantānaṃ manussānaṃ, puññapekkhāna pāṇinaṃ.
```

<p rend="hangnum">§116.</p>

```
‘‘‘Karotopadhikaṃ puññaṃ, saṅghe dinnaṃ mahapphalaṃ;
```

```
Tasmiṃ saṅgheva <note>saṃghe ca (syā. pī.)</note> dātabbaṃ, tava sassaṃ tathetaraṃ.
```

<p rend="hangnum">§117.</p>

```
‘‘‘Saṅghato uddisitvāna, bhikkhū netvāna saṃgharaṃ;
```

```
Paṭiyattaṃ ghare santaṃ, bhikkhusaṅghassa dehi tvaṃ’.
```

<p rend="hangnum">§118.</p>

```
‘‘Saṅghato uddisitvāna, bhikkhū netvāna saṃgharaṃ;
```

```
Yaṃ ghare paṭiyattaṃ me, bhikkhusaṅghassadāsahaṃ.
```

<p rend="hangnum">§119.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§120.</p>

```
‘‘Tattha me sukataṃ byamhaṃ, sovaṇṇaṃ sappabhassaraṃ;
```

```
Saṭṭhiyojanamubbedhaṃ, tiṃsayojanavitthataṃ.
```

Ekūnavīsatimaṃ bhāṇavāraṃ.

<p rend="hangnum">§121.</p>

```
‘‘Ākiṇṇaṃ bhavanaṃ mayhaṃ, nārīgaṇasamākulaṃ;
```

```
Tattha bhutvā pivitvā ca, vasāmi tidase ahaṃ.
```

<p rend="hangnum">§122.</p>

```
‘‘Satānaṃ <pb ed="T" n="2.0038" /> tīṇikkhattuñca, devarajjamakārayiṃ;
```

```
Satānaṃ pañcakkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§123.</p>

```
‘‘Bhavābhave <pb ed="M" n="2.0012" /><pb ed="P" n="2.0387" /> saṃsaranto, labhāmi amitaṃ dhanaṃ;
```

```
Bhoge me ūnatā natthi, navasassassidaṃ phalaṃ.
```

<p rend="hangnum">§124.</p>

```
‘‘Hatthiyānaṃ assayānaṃ, sivikaṃ sandamānikaṃ;
```

```
Labhāmi sabbamevetaṃ <note>sabbametampi (ka.)</note>, navasassassidaṃ phalaṃ.
```

<p rend="hangnum">§125.</p>

```
‘‘Navavatthaṃ navaphalaṃ, navaggarasabhojanaṃ;
```

```
Labhāmi sabbamevetaṃ, navasassassidaṃ phalaṃ.
```

<p rend="hangnum">§126.</p>

```
‘‘Koseyyakambaliyāni<pb ed="V" n="2.0012" />, khomakappāsikāni ca;
```

```
Labhāmi sabbamevetaṃ, navasassassidaṃ phalaṃ.
```

<p rend="hangnum">§127.</p>

```
‘‘Dāsīgaṇaṃ dāsagaṇaṃ, nāriyo ca alaṅkatā;
```

```
Labhāmi sabbamevetaṃ, navasassassidaṃ phalaṃ.
```

<p rend="hangnum">§128.</p>

```
‘‘Na maṃ sītaṃ vā uṇhaṃ vā, pariḷāho na vijjati;
```

```
Atho cetasikaṃ dukkhaṃ, hadaye me na vijjati.
```

<p rend="hangnum">§129.</p>

```
‘‘Idaṃ khāda idaṃ bhuñja, imamhi sayane saya;
```

```
Labhāmi sabbamevetaṃ, navasassassidaṃ phalaṃ.
```

<p rend="hangnum">§130.</p>

```
‘‘Ayaṃ pacchimako dāni, carimo vattate bhavo;
```

```
Ajjāpi deyyadhammo me, phalaṃ tosesi sabbadā.
```

<p rend="hangnum">§131.</p>

```
‘‘Navasassaṃ <pb ed="T" n="2.0039" /> daditvāna, saṅghe gaṇavaruttame;
```

```
Aṭṭhānisaṃse anubhomi, kammānucchavike mama.
```

<p rend="hangnum">§132.</p>

```
‘‘Vaṇṇavā yasavā homi, mahābhogo anītiko;
```

```
Mahāpakkho <note>mahābhakkho (syā. ka.)</note> sadā homi, abhejjapariso sadā.
```

<p rend="hangnum">§133.</p>

```
‘‘Sabbe maṃ apacāyanti, ye keci pathavissitā;
```

```
Deyyadhammā ca ye keci, pure pure labhāmahaṃ.
```

<p rend="hangnum">§134.</p>

```
‘‘Bhikkhusaṅghassa vā majjhe, buddhaseṭṭhassa sammukhā;
```

```
Sabbepi samatikkamma, denti mameva dāyakā.
```

<p rend="hangnum">§135.</p>

```
‘‘Paṭhamaṃ navasassañhi, datvā saṅghe gaṇuttame;
```

```
Imānisaṃse anubhomi, navasassassidaṃ phalaṃ.
```

<p rend="hangnum">§136.</p>

```
‘‘Satasahassito <pb ed="M" n="2.0013" /> kappe, yaṃ dānamadadiṃ tadā;
```

```
Duggatiṃ nābhijānāmi, navasassassidaṃ phalaṃ.
```

<p rend="hangnum">§137.</p>

```
‘‘Kilesā jhāpitā mayhaṃ…pe… viharāmi anāsavo;
```

<p rend="hangnum">§138.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§139.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sucintito thero imā gāthāyo

Abhāsitthāti.

Sucintitattherassāpadānaṃ aṭṭhamaṃ.

#### 9. Sovaṇṇakiṅkaṇiyattheraapadānaṃ

<p rend="hangnum">§140.</p>

```
‘‘Saddhāya <pb ed="T" n="2.0040" /><pb ed="V" n="2.0013" /><pb ed="P" n="2.0388" /> abhinikkhamma, pabbajiṃ anagāriyaṃ;
```

```
Vākacīradharo āsiṃ, tapokammamapassito.
```

<p rend="hangnum">§141.</p>

```
‘‘Atthadassī tu bhagavā, lokajeṭṭho narāsabho;
```

```
Uppajji tamhi samaye, tārayanto mahājanaṃ.
```

<p rend="hangnum">§142.</p>

```
‘‘Balañca vata me khīṇaṃ, byādhinā paramena taṃ;
```

```
Buddhaseṭṭhaṃ saritvāna, puline thūpamuttamaṃ.
```

<p rend="hangnum">§143.</p>

```
‘‘Karitvā haṭṭhacittohaṃ, sahatthena <note>pasādena (ka.)</note> samokiriṃ;
```

```
Soṇṇakiṅkaṇipupphāni, udaggamanaso ahaṃ.
```

<p rend="hangnum">§144.</p>

```
‘‘Sammukhā viya sambuddhaṃ, thūpaṃ paricariṃ ahaṃ;
```

```
Tena cetopasādena, atthadassissa tādino.
```

<p rend="hangnum">§145.</p>

```
‘‘Devalokaṃ gato santo, labhāmi vipulaṃ sukhaṃ;
```

```
Suvaṇṇavaṇṇo tatthāsiṃ, buddhapūjāyidaṃ phalaṃ.
```

<p rend="hangnum">§146.</p>

```
‘‘Asītikoṭiyo mayhaṃ, nāriyo samalaṅkatā;
```

```
Sadā mayhaṃ upaṭṭhanti, buddhapūjāyidaṃ phalaṃ.
```

<p rend="hangnum">§147.</p>

```
‘‘Saṭṭhituriyasahassāni <note>saṭṭhitūriya… (ka.)</note>, bheriyo paṇavāni ca;
```

```
Saṅkhā ca ḍiṇḍimā tattha, vaggū vajjanti <note>nadanti (sī.), vadanti (pī.)</note> dundubhī.
```

<p rend="hangnum">§148.</p>

```
‘‘Cullāsītisahassāni<pb ed="M" n="2.0014" />, hatthino samalaṅkatā;
```

```
Tidhāpabhinnamātaṅgā, kuñjarā saṭṭhihāyanā.
```

<p rend="hangnum">§149.</p>

```
‘‘Hemajālābhisañchannā<pb ed="T" n="2.0041" />, upaṭṭhānaṃ karonti me;
```

```
Balakāye gaje ceva, ūnatā me na vijjati.
```

<p rend="hangnum">§150.</p>

```
‘‘Soṇṇakiṅkaṇipupphānaṃ, vipākaṃ anubhomahaṃ;
```

```
Aṭṭhapaññāsakkhattuñca, devarajjamakārayiṃ.
```

<p rend="hangnum">§151.</p>

```
‘‘Ekasattatikkhattuñca, cakkavattī ahosahaṃ;
```

```
Pathabyā rajjaṃ ekasataṃ, mahiyā kārayiṃ ahaṃ.
```

<p rend="hangnum">§152.</p>

```
‘‘So dāni amataṃ patto, asaṅkhataṃ sududdasaṃ <note>gambhīraṃ duddasaṃ padaṃ (syā.)</note>;
```

```
Saṃyojanaparikkhīṇo, natthi dāni punabbhavo.
```

<p rend="hangnum">§153.</p>

```
‘‘Aṭṭhārase <pb ed="V" n="2.0014" /> kappasate, yaṃ pupphamabhiropayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§154.</p>

```
‘‘Kilesā <pb ed="P" n="2.0389" /> jhāpitā mayhaṃ…pe… viharāmi anāsavo.
```

<p rend="hangnum">§155.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§156.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sovaṇṇakiṅkaṇiyo thero imā

Gāthāyo abhāsitthāti.

Sovaṇṇakiṅkaṇiyattherassāpadānaṃ navamaṃ.

#### 10. Soṇṇakontarikattheraapadānaṃ

<p rend="hangnum">§157.</p>

```
‘‘Manobhāvaniyaṃ <pb ed="T" n="2.0042" /> buddhaṃ, attadantaṃ samāhitaṃ;
```

```
Iriyamānaṃ brahmapathe, cittavūpasame rataṃ.
```

<p rend="hangnum">§158.</p>

```
‘‘Nittiṇṇaoghaṃ sambuddhaṃ, jhāyiṃ jhānarataṃ muniṃ;
```

```
Upatitthaṃ samāpannaṃ, indivaradalappabhaṃ.
```

<p rend="hangnum">§159.</p>

```
‘‘Alābunodakaṃ gayha, buddhaseṭṭhaṃ upāgamiṃ;
```

```
Buddhassa pāde dhovitvā, alābukamadāsahaṃ.
```

<p rend="hangnum">§160.</p>

```
‘‘Āṇāpesi <pb ed="M" n="2.0015" /> ca sambuddho, padumuttaranāmako;
```

```
‘Iminā dakamāhatvā, pādamūle ṭhapehi me’.
```

<p rend="hangnum">§161.</p>

```
‘‘Sādhūtihaṃ paṭissutvā, satthugāravatāya ca;
```

```
Dakaṃ alābunāhatvā, buddhaseṭṭhaṃ upāgamiṃ.
```

<p rend="hangnum">§162.</p>

```
‘‘Anumodi mahāvīro, cittaṃ nibbāpayaṃ mama;
```

```
‘Iminālābudānena, saṅkappo te samijjhatu’.
```

<p rend="hangnum">§163.</p>

```
‘‘Pannarasesu kappesu, devaloke ramiṃ ahaṃ;
```

```
Tiṃsatikkhattuṃ rājā ca, cakkavattī ahosahaṃ.
```

<p rend="hangnum">§164.</p>

```
‘‘Divā vā yadi vā rattiṃ, caṅkamantassa tiṭṭhato;
```

```
Sovaṇṇaṃ kontaraṃ gayha, tiṭṭhate purato mama.
```

<p rend="hangnum">§165.</p>

```
‘‘Buddhassa <pb ed="V" n="2.0015" /> datvānalābuṃ, labhāmi soṇṇakontaraṃ;
```

```
Appakampi kataṃ kāraṃ, vipulaṃ hoti tādisu.
```

<p rend="hangnum">§166.</p>

```
‘‘Satasahassito <pb ed="T" n="2.0043" /> kappe, yaṃlābumadadiṃ tadā;
```

```
Duggatiṃ nābhijānāmi, alābussa idaṃ phalaṃ.
```

<p rend="hangnum">§167.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§168.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§169.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā soṇṇakontariko thero imā

Gāthāyo abhāsitthāti.

Soṇṇakontarikattherassāpadānaṃ dasamaṃ.

<trailer rend="centre">Sakiṃsammajjakavaggo tecattālīsamo.</trailer>

Tassuddānaṃ –

```
Sakiṃsammajjako <pb ed="P" n="2.0390" /> thero, ekadussī ekāsanī;
```

```
Kadambakoraṇḍakado, ghatassavanikopi ca.
```

```
Sucintiko kiṅkaṇiko, soṇṇakontarikopi ca;
```

```
Ekagāthāsatañcettha, ekasattatimeva ca.
```

### 44. Ekavihārivaggo

#### 1. Ekavihārikattheraapadānaṃ

<p rend="hangnum">§1.</p>

```
‘‘Imamhi <pb ed="T" n="2.0044" /><pb ed="M" n="2.0016" /><pb ed="V" n="2.0016" /> bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§2.</p>

```
‘‘Nippapañco nirālambo, ākāsasamamānaso;
```

```
Suññatābahulo tādī, animittarato vasī.
```

<p rend="hangnum">§3.</p>

```
‘‘Asaṅgacitto nikleso <note>nillepo (syā. ka.)</note>, asaṃsaṭṭho kule gaṇe;
```

```
Mahākāruṇiko vīro, vinayopāyakovido.
```

<p rend="hangnum">§4.</p>

```
‘‘Uyyutto parakiccesu, vinayanto sadevake;
```

```
Nibbānagamanaṃ maggaṃ, gatiṃ paṅkavisosanaṃ.
```

<p rend="hangnum">§5.</p>

```
‘‘Amataṃ paramassādaṃ, jarāmaccunivāraṇaṃ;
```

```
Mahāparisamajjhe so, nisinno lokatārako.
```

<p rend="hangnum">§6.</p>

```
‘‘Karavīkaruto <note>karavīkarudo (syā. pī. ka.)</note> nātho, brahmaghoso tathāgato;
```

```
Uddharanto mahāduggā, vippanaṭṭhe anāyake.
```

<p rend="hangnum">§7.</p>

```
‘‘Desento virajaṃ dhammaṃ, diṭṭho me lokanāyako;
```

```
Tassa dhammaṃ suṇitvāna, pabbajiṃ anagāriyaṃ.
```

<p rend="hangnum">§8.</p>

```
‘‘Pabbajitvā tadāpāhaṃ, cintento jinasāsanaṃ;
```

```
Ekakova vane ramme, vasiṃ saṃsaggapīḷito.
```

<p rend="hangnum">§9.</p>

```
‘‘Sakkāyavūpakāso <pb ed="T" n="2.0045" /> me, hetubhūto mamābhavī <note>mamāgamī (syā. pī.)</note>;
```

```
Manaso vūpakāsassa, saṃsaggabhayadassino.
```

<p rend="hangnum">§10.</p>

```
‘‘Kilesā <pb ed="P" n="2.0391" /> jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§11.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§12.</p>

```
‘‘Paṭisambhidā <pb ed="M" n="2.0017" /><pb ed="V" n="2.0017" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā ekavihāriko thero imā gāthāyo

Abhāsitthāti.

Ekavihārikattherassāpadānaṃ paṭhamaṃ.

#### 2. Ekasaṅkhiyattheraapadānaṃ

<p rend="hangnum">§13.</p>

```
‘‘Vipassino bhagavato, mahābodhimaho ahu;
```

```
Mahājanā samāgamma, pūjenti bodhimuttamaṃ.
```

<p rend="hangnum">§14.</p>

```
‘‘Na hi taṃ orakaṃ maññe, buddhaseṭṭho bhavissati;
```

```
Yassāyaṃ īdisā bodhi, pūjanīyā <note>īdiso bodhi, pūjanīyo (syā.)</note> ca satthuno.
```

<p rend="hangnum">§15.</p>

```
‘‘Tato saṅkhaṃ gahetvāna, bodhirukkhamupaṭṭhahiṃ;
```

```
Dhamanto sabbadivasaṃ, avandiṃ bodhimuttamaṃ.
```

<p rend="hangnum">§16.</p>

```
‘‘Āsannake kataṃ kammaṃ, devalokaṃ apāpayī;
```

```
Kaḷevaraṃ me patitaṃ, devaloke ramāmahaṃ.
```

<p rend="hangnum">§17.</p>

```
‘‘Saṭṭhituriyasahassāni<pb ed="T" n="2.0046" />, tuṭṭhahaṭṭhā pamoditā;
```

```
Sadā mayhaṃ upaṭṭhanti, buddhapūjāyidaṃ phalaṃ.
```

<p rend="hangnum">§18.</p>

```
‘‘Ekasattatime kappe, rājā āsiṃ sudassano;
```

```
Cāturanto vijitāvī, jambumaṇḍassa issaro.
```

<p rend="hangnum">§19.</p>

```
‘‘Tato aṅgasatā turiyā <note>tūrā (sī. ka.)</note>, parivārenti maṃ sadā;
```

```
Anubhomi sakaṃ kammaṃ, upaṭṭhānassidaṃ phalaṃ.
```

<p rend="hangnum">§20.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Mātukucchigatassāpi, vajjare bheriyo sadā.
```

<p rend="hangnum">§21.</p>

```
‘‘Upaṭṭhitvāna sambuddhaṃ, anubhutvāna sampadā;
```

```
Sivaṃ sukhemaṃ amataṃ, pattomhi acalaṃ padaṃ.
```

<p rend="hangnum">§22.</p>

```
‘‘Ekanavutito kappe, yaṃ kammamakariṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§23.</p>

```
‘‘Kilesā <pb ed="V" n="2.0018" /> jhāpitā mayhaṃ…pe… viharāmi anāsavo.
```

<p rend="hangnum">§24.</p>

```
‘‘Svāgataṃ <pb ed="M" n="2.0018" /> vata me āsi…pe… kataṃ buddhassa sāsanaṃ.
```

<p rend="hangnum">§25.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ekasaṅkhiyo thero imā gāthāyo

Abhāsitthāti.

Ekasaṅkhiyattherassāpadānaṃ dutiyaṃ.

#### 3. Pāṭihīrasaññakattheraapadānaṃ

<p rend="hangnum">§26.</p>

```
‘‘Padumuttaro <pb ed="T" n="2.0047" /><pb ed="P" n="2.0392" /> nāma jino, āhutīnaṃ paṭiggaho;
```

```
Vasīsatasahassehi, nagaraṃ pāvisī tadā.
```

<p rend="hangnum">§27.</p>

```
‘‘Nagaraṃ pavisantassa, upasantassa tādino;
```

```
Ratanāni pajjotiṃsu <note>panādiṃsu (pī.)</note>, nigghoso āsi tāvade.
```

<p rend="hangnum">§28.</p>

```
‘‘Buddhassa ānubhāvena, bherī vajjumaghaṭṭitā;
```

```
Sayaṃ vīṇā pavajjanti, buddhassa pavisato puraṃ.
```

<p rend="hangnum">§29.</p>

```
‘‘Buddhaseṭṭhaṃ namassāmi <note>na passāmi (sī.)</note>, padumuttaramahāmuniṃ;
```

```
Pāṭihīrañca passitvā, tattha cittaṃ pasādayiṃ.
```

<p rend="hangnum">§30.</p>

```
‘‘Aho buddho aho dhammo, aho no satthusampadā;
```

```
Acetanāpi turiyā, sayameva pavajjare.
```

<p rend="hangnum">§31.</p>

```
‘‘Satasahassito kappe, yaṃ saññamalabhiṃ tadā;
```

```
Duggatiṃ nābhijānāmi, buddhasaññāyidaṃ phalaṃ.
```

<p rend="hangnum">§32.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§33.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§34.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0048" /> sudaṃ āyasmā pāṭihīrasaññako thero imā gāthāyo

Abhāsitthāti.

Pāṭihīrasaññakattherassāpadānaṃ tatiyaṃ.

#### 4. Ñāṇatthavikattheraapadānaṃ

<p rend="hangnum">§35.</p>

```
‘‘Kaṇikāraṃva <pb ed="M" n="2.0019" /><pb ed="V" n="2.0019" /> jalitaṃ, dīparukkhaṃva jotitaṃ;
```

```
Kañcanaṃva virocantaṃ, addasaṃ dvipaduttamaṃ.
```

<p rend="hangnum">§36.</p>

```
‘‘Kamaṇḍaluṃ ṭhapetvāna, vākacīrañca kuṇḍikaṃ;
```

```
Ekaṃsaṃ ajinaṃ katvā, buddhaseṭṭhaṃ thaviṃ ahaṃ.
```

<p rend="hangnum">§37.</p>

```
‘‘‘Tamandhakāraṃ vidhamaṃ, mohajālasamākulaṃ;
```

```
Ñāṇālokaṃ dassetvāna, nittiṇṇosi mahāmuni.
```

<p rend="hangnum">§38.</p>

```
‘‘‘Samuddharasimaṃ lokaṃ, sabbāvantamanuttaraṃ;
```

```
Ñāṇe te upamā natthi, yāvatājagatogati <note>yāvatā ca gatogati (pī. ka.)</note>.
```

<p rend="hangnum">§39.</p>

```
‘‘‘Tena ñāṇena sabbaññū, iti buddho pavuccati;
```

```
Vandāmi taṃ mahāvīraṃ, sabbaññutamanāvaraṃ’.
```

<p rend="hangnum">§40.</p>

```
‘‘Satasahassito <pb ed="P" n="2.0393" /> kappe, buddhaseṭṭhaṃ thaviṃ ahaṃ;
```

```
Duggatiṃ nābhijānāmi, ñāṇatthavāyidaṃ phalaṃ;
```

<p rend="hangnum">§41.</p>

```
‘‘Kilesā jhāpitā mayhaṃ…pe… viharāmi anāsavo;
```

<p rend="hangnum">§42.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§43.</p>

```
‘‘Paṭisambhidā <pb ed="T" n="2.0049" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ñāṇatthaviko thero imā gāthāyo

Abhāsitthāti.

Ñāṇatthavikattherassāpadānaṃ catutthaṃ.

#### 5. Ucchukhaṇḍikattheraapadānaṃ

<p rend="hangnum">§44.</p>

```
‘‘Nagare bandhumatiyā, dvārapālo ahosahaṃ;
```

```
Addasaṃ virajaṃ buddhaṃ, sabbadhammāna pāraguṃ.
```

<p rend="hangnum">§45.</p>

```
‘‘Ucchukhaṇḍikamādāya, buddhaseṭṭhassadāsahaṃ;
```

```
Pasannacitto sumano, vipassissa mahesino.
```

<p rend="hangnum">§46.</p>

```
‘‘Ekanavutito <pb ed="M" n="2.0020" /><pb ed="V" n="2.0020" /> kappe, yaṃ ucchumadadiṃ tadā;
```

```
Duggatiṃ nābhijānāmi, ucchukhaṇḍassidaṃ phalaṃ.
```

<p rend="hangnum">§47.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§48.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§49.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ucchukhaṇḍiko thero imā gāthāyo

Abhāsitthāti.

Ucchukhaṇḍikattherassāpadānaṃ pañcamaṃ.

#### 6. Kaḷambadāyakattheraapadānaṃ

<p rend="hangnum">§50.</p>

```
‘‘Romaso <pb ed="T" n="2.0050" /> nāma sambuddho, vasate pabbatantare;
```

```
Kaḷambaṃ tassa pādāsiṃ, pasanno sehi pāṇibhi.
```

<p rend="hangnum">§51.</p>

```
‘‘Catunnavutito kappe, yaṃ dānamadadiṃ tadā;
```

```
Duggatiṃ nābhijānāmi, kaḷambassa idaṃ phalaṃ.
```

<p rend="hangnum">§52.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§53.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§54.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kaḷambadāyako thero imā gāthāyo

Abhāsitthāti.

Kaḷambadāyakattherassāpadānaṃ chaṭṭhaṃ.

#### 7. Ambāṭakadāyakattheraapadānaṃ

<p rend="hangnum">§55.</p>

```
‘‘Vipine <pb ed="P" n="2.0394" /> buddhaṃ disvāna, sayambhuṃ aparājitaṃ;
```

```
Ambāṭakaṃ gahetvāna, sayambhussa adāsahaṃ.
```

<p rend="hangnum">§56.</p>

```
‘‘Ekatiṃse <pb ed="V" n="2.0021" /> ito kappe, yaṃ phalamadadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§57.</p>

```
‘‘Kilesā <pb ed="T" n="2.0051" /><pb ed="M" n="2.0021" /> jhāpitā mayhaṃ…pe… viharāmi anāsavo.
```

<p rend="hangnum">§58.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§59.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ambāṭakadāyako thero imā gāthāyo

Abhāsitthāti.

Ambāṭakadāyakattherassāpadānaṃ sattamaṃ.

#### 8. Harītakadāyakattheraapadānaṃ

<p rend="hangnum">§60.</p>

```
‘‘Harītakaṃ āmalakaṃ, ambajambuvibhītakaṃ;
```

```
Kolaṃ bhallātakaṃ billaṃ, sayameva harāmahaṃ.
```

<p rend="hangnum">§61.</p>

```
‘‘Disvāna pabbhāragataṃ, jhāyiṃ jhānarataṃ muniṃ;
```

```
Ābādhena āpīḷentaṃ, adutīyaṃ mahāmuniṃ.
```

<p rend="hangnum">§62.</p>

```
‘‘Harītakaṃ gahetvāna, sayambhussa adāsahaṃ;
```

```
Khādamattamhi bhesajje, byādhi passambhi <note>passaddhi (ka.)</note> tāvade.
```

<p rend="hangnum">§63.</p>

```
‘‘Pahīnadaratho buddho, anumodamakāsi me;
```

```
‘Bhesajjadāneniminā, byādhivūpasamena ca.
```

<p rend="hangnum">§64.</p>

```
‘‘‘Devabhūto manusso vā, jāto vā aññajātiyā;
```

```
Sabbattha sukhito hotu, mā ca te byādhimāgamā’.
```

<p rend="hangnum">§65.</p>

```
‘‘Idaṃ <pb ed="T" n="2.0052" /> vatvāna sambuddho, sayambhū aparājito;
```

```
Nabhaṃ abbhuggamī dhīro, haṃsarājāva ambare.
```

<p rend="hangnum">§66.</p>

```
‘‘Yato harītakaṃ dinnaṃ, sayambhussa mahesino;
```

```
Imaṃ jātiṃ upādāya, byādhi me nupapajjatha.
```

<p rend="hangnum">§67.</p>

```
‘‘Ayaṃ pacchimako mayhaṃ, carimo vattate bhavo;
```

```
Tisso vijjā sacchikatā, kataṃ buddhassa sāsanaṃ.
```

<p rend="hangnum">§68.</p>

```
‘‘Catunnavutito kappe, bhesajjamadadiṃ tadā;
```

```
Duggatiṃ nābhijānāmi, bhesajjassa idaṃ phalaṃ.
```

<p rend="hangnum">§69.</p>

```
‘‘Kilesā <pb ed="M" n="2.0022" /><pb ed="V" n="2.0022" /><pb ed="P" n="2.0395" /> jhāpitā mayhaṃ…pe… viharāmi anāsavo.
```

<p rend="hangnum">§70.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§71.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā harītakadāyako thero imā gāthāyo

Abhāsitthāti.

Harītakadāyakattherassāpadānaṃ aṭṭhamaṃ.

#### 9. Ambapiṇḍiyattheraapadānaṃ

<p rend="hangnum">§72.</p>

```
‘‘Hatthirājā tadā āsiṃ, īsādanto uruḷhavā;
```

```
Vicaranto brahāraññe, addasaṃ lokanāyakaṃ.
```

<p rend="hangnum">§73.</p>

```
‘‘Ambapiṇḍaṃ <pb ed="T" n="2.0053" /> gahetvāna, adāsiṃ satthuno ahaṃ;
```

```
Paṭiggaṇhi mahāvīro, siddhattho lokanāyako.
```

<p rend="hangnum">§74.</p>

```
‘‘Mama nijjhāyamānassa, paribhuñji tadā jino;
```

```
Tattha cittaṃ pasādetvā, tusitaṃ upapajjahaṃ.
```

<p rend="hangnum">§75.</p>

```
‘‘Tato ahaṃ cavitvāna, cakkavattī ahosahaṃ;
```

```
Eteneva upāyena, anubhutvāna sampadā.
```

<p rend="hangnum">§76.</p>

```
‘‘Padhānapahitattohaṃ, upasanto nirūpadhi;
```

```
Sabbāsave pariññāya, viharāmi anāsavo.
```

<p rend="hangnum">§77.</p>

```
‘‘Catunnavutito kappe, yaṃ phalamadadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§78.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§79.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§80.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ambapiṇḍiyo thero imā gāthāyo

Abhāsitthāti.

Ambapiṇḍiyattherassāpadānaṃ navamaṃ.

#### 10. Ambaphaliyattheraapadānaṃ

<p rend="hangnum">§81.</p>

```
‘‘Padumuttarabuddhassa<pb ed="T" n="2.0054" /><pb ed="M" n="2.0023" /><pb ed="V" n="2.0023" />, lokajeṭṭhassa tādino;
```

```
Piṇḍāya vicarantassa, dhārato uttamaṃ yasaṃ.
```

<p rend="hangnum">§82.</p>

```
‘‘Aggaphalaṃ gahetvāna, vippasannena cetasā;
```

```
Dakkhiṇeyyassa vīrassa, adāsiṃ satthuno ahaṃ.
```

<p rend="hangnum">§83.</p>

```
‘‘Tena kammena dvipadinda <note>dipadinda (sī. syā. pī.)</note>, lokajeṭṭha narāsabha;
```

```
Pattomhi acalaṃ ṭhānaṃ, hitvā jayaparājayaṃ.
```

<p rend="hangnum">§84.</p>

```
‘‘Satasahassito <pb ed="P" n="2.0396" /> kappe, yaṃ dānamadadiṃ tadā;
```

```
Duggatiṃ nābhijānāmi, aggadānassidaṃ phalaṃ.
```

<p rend="hangnum">§85.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§86.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§87.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

```
Itthaṃ sudaṃ āyasmā ambaphaliyo thero imā gāthāyo abhāsitthāti;
```

Ambaphaliyattherassāpadānaṃ dasamaṃ.

<trailer rend="centre">Ekavihārivaggo catucattālīsamo.</trailer>

Tassuddānaṃ –

```
Thero <pb ed="T" n="2.0055" /> ekavihārī ca, saṅkhiyo pāṭihīrako;
```

```
Thaviko ucchukhaṇḍī ca, kaḷambaambāṭakado.
```

```
Harītakambapiṇḍī ca, ambado dasamo yati;
```

```
Chaḷasīti ca gāthāyo, gaṇitāyo vibhāvibhi.
```

### 45. Vibhītakavaggo

#### 1. Vibhītakamiñjiyattheraapadānaṃ

<p rend="hangnum">§1.</p>

```
‘‘Kakusandho <pb ed="T" n="2.0056" /><pb ed="M" n="2.0024" /><pb ed="V" n="2.0024" /> mahāvīro, sabbadhammāna pāragū;
```

```
Gaṇamhā vūpakaṭṭho so, agamāsi vanantaraṃ.
```

<p rend="hangnum">§2.</p>

```
‘‘Bījamiñjaṃ gahetvāna, latāya āvuṇiṃ ahaṃ;
```

```
Bhagavā tamhi samaye, jhāyate pabbatantare.
```

<p rend="hangnum">§3.</p>

```
‘‘Disvānahaṃ devadevaṃ, vippasannena cetasā;
```

```
Dakkhiṇeyyassa vīrassa, bījamiñjamadāsahaṃ.
```

<p rend="hangnum">§4.</p>

```
‘‘Imasmiṃyeva kappamhi, yaṃ miñjamadadiṃ <note>phalamadadiṃ (sī. pī.), bījamadadiṃ (syā.)</note> tadā;
```

```
Duggatiṃ nābhijānāmi, bījamiñjassidaṃ phalaṃ.
```

<p rend="hangnum">§5.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§6.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§7.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā vibhītakamiñjiyo <note>vibhedaka… (syā. ka.)</note> thero imā

Gāthāyo abhāsitthāti.

Vibhītakamiñjiyattherassāpadānaṃ paṭhamaṃ.

#### 2. Koladāyakattheraapadānaṃ

<p rend="hangnum">§8.</p>

```
‘‘Ajinena <pb ed="T" n="2.0057" /><pb ed="V" n="2.0025" /><pb ed="P" n="2.0397" /> nivatthohaṃ, vākacīradharo tadā;
```

```
Khāriyā pūrayitvāna, kolaṃhāsiṃ mamassamaṃ <note>khāribhāraṃ haritvāna, kolamāharimassamaṃ (sī. pī.)</note>.
```

<p rend="hangnum">§9.</p>

```
‘‘Tamhi <pb ed="M" n="2.0025" /> kāle sikhī buddho, eko adutiyo ahu;
```

```
Mamassamaṃ upāgacchi, jānanto sabbakālikaṃ.
```

<p rend="hangnum">§10.</p>

```
‘‘Sakaṃ cittaṃ pasādetvā, vanditvāna ca subbataṃ;
```

```
Ubho hatthehi paggayha, kolaṃ buddhassadāsahaṃ.
```

<p rend="hangnum">§11.</p>

```
‘‘Ekatiṃse ito kappe, yaṃ phalamadadiṃ tadā;
```

```
Duggatiṃ nābhijānāmi, koladānassidaṃ phalaṃ.
```

<p rend="hangnum">§12.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§13.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§14.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā koladāyako thero imā gāthāyo

Abhāsitthāti.

Koladāyakattherassāpadānaṃ dutiyaṃ.

#### 3. Billiyattheraapadānaṃ

<p rend="hangnum">§15.</p>

```
‘‘Candabhāgānadītīre<pb ed="T" n="2.0058" />, assamo sukato mama;
```

```
Billarukkhehi <note>beluvarukkhehi (syā.)</note> ākiṇṇo, nānādumanisevito.
```

<p rend="hangnum">§16.</p>

```
‘‘Sugandhaṃ beluvaṃ disvā, buddhaseṭṭhamanussariṃ;
```

```
Khāribhāraṃ pūrayitvā, tuṭṭho saṃviggamānaso.
```

<p rend="hangnum">§17.</p>

```
‘‘Kakusandhaṃ upāgamma, billapakkamadāsahaṃ;
```

```
Puññakkhettassa vīrassa, vippasannena cetasā.
```

<p rend="hangnum">§18.</p>

```
‘‘Imasmiṃyeva kappasmiṃ, yaṃ phalamadadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§19.</p>

```
‘‘Kilesā <pb ed="V" n="2.0026" /> jhāpitā mayhaṃ…pe… viharāmi anāsavo.
```

<p rend="hangnum">§20.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§21.</p>

```
‘‘Paṭisambhidā <pb ed="M" n="2.0026" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā billiyo thero imā gāthāyo

Abhāsitthāti.

Billiyattherassāpadānaṃ tatiyaṃ.

#### 4. Bhallātadāyakattheraapadānaṃ

<p rend="hangnum">§22.</p>

```
‘‘Suvaṇṇavaṇṇaṃ <pb ed="T" n="2.0059" /><pb ed="P" n="2.0398" /> sambuddhaṃ, dvattiṃsavaralakkhaṇaṃ;
```

```
Vipinaggena <note>pavanaggena (sī. syā. pī.)</note> gacchantaṃ, sālarājaṃva phullitaṃ.
```

<p rend="hangnum">§23.</p>

```
‘‘Tiṇattharaṃ paññāpetvā, buddhaseṭṭhaṃ ayācahaṃ;
```

```
‘Anukampatu maṃ buddho, bhikkhaṃ icchāmi dātave’.
```

<p rend="hangnum">§24.</p>

```
‘‘Anukampako kāruṇiko, atthadassī mahāyaso;
```

```
Mama saṅkappamaññāya, orūhi mama assame.
```

<p rend="hangnum">§25.</p>

```
‘‘Orohitvāna sambuddho, nisīdi paṇṇasanthare;
```

```
Bhallātakaṃ gahetvāna, buddhaseṭṭhassadāsahaṃ.
```

<p rend="hangnum">§26.</p>

```
‘‘Mama nijjhāyamānassa, paribhuñji tadā jino;
```

```
Tattha cittaṃ pasādetvā, abhivandiṃ tadā jinaṃ.
```

<p rend="hangnum">§27.</p>

```
‘‘Aṭṭhārase kappasate, yaṃ phalamadadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§28.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§29.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§30.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0060" /> sudaṃ āyasmā bhallātadāyako thero imā gāthāyo

Abhāsitthāti.

Bhallātadāyakattherassāpadānaṃ catutthaṃ.

#### 5. Uttalipupphiyattheraapadānaṃ

<p rend="hangnum">§31.</p>

```
‘‘Nigrodhe <pb ed="M" n="2.0027" /><pb ed="V" n="2.0027" /> haritobhāse, saṃviruḷhamhi pādape;
```

```
Uttalimālaṃ <note>ummā mālaṃ hi (syā.)</note> paggayha, bodhiyā abhiropayiṃ.
```

<p rend="hangnum">§32.</p>

```
‘‘Imasmiṃyeva kappamhi, yaṃ bodhimabhipūjayiṃ;
```

```
Duggatiṃ nābhijānāmi, bodhipūjāyidaṃ phalaṃ.
```

<p rend="hangnum">§33.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§34.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§35.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā uttalipupphiyo thero imā gāthāyo

Abhāsitthāti.

Uttalipupphiyattherassāpadānaṃ pañcamaṃ.

#### 6. Ambāṭakiyattheraapadānaṃ

<p rend="hangnum">§36.</p>

```
‘‘Supupphitaṃ <pb ed="P" n="2.0399" /> sālavanaṃ, ogayha vessabhū muni;
```

```
Nisīdi giriduggesu, abhijātova kesarī.
```

<p rend="hangnum">§37.</p>

```
‘‘Pasannacitto <pb ed="T" n="2.0061" /> sumano, ambāṭakamapūjayiṃ;
```

```
Puññakkhettaṃ anuttaraṃ <note>mahāvīraṃ (sī. syā.)</note>, pasanno sehi pāṇibhi.
```

<p rend="hangnum">§38.</p>

```
‘‘Ekatiṃse ito kappe, yaṃ pupphamabhiropayiṃ;
```

```
Duggati nābhijānāmi, buddhapūjāyidaṃ phalaṃ.
```

<p rend="hangnum">§39.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§40.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§41.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ambāṭakiyo thero imā gāthāyo

Abhāsitthāti.

Ambāṭakiyattherassāpadānaṃ chaṭṭhaṃ.

#### 7. Sīhāsanikattheraapadānaṃ

<p rend="hangnum">§42.</p>

```
‘‘Padumuttarassa <pb ed="M" n="2.0028" /><pb ed="V" n="2.0028" /> bhagavato, sabbabhūtahitesino;
```

```
Pasannacitto sumano, sīhāsanamadāsahaṃ.
```

<p rend="hangnum">§43.</p>

```
‘‘Devaloke manusse vā, yattha yattha vasāmahaṃ;
```

```
Labhāmi vipulaṃ byamhaṃ, sīhāsanassidaṃ phalaṃ.
```

<p rend="hangnum">§44.</p>

```
‘‘Soṇṇamayā rūpimayā, lohitaṅgamayā <note>lohitaṅkamayā (sī. syā. pī.)</note> bahū;
```

```
Maṇimayā ca pallaṅkā, nibbattanti mamaṃ sadā.
```

<p rend="hangnum">§45.</p>

```
‘‘Bodhiyā <pb ed="T" n="2.0062" /> āsanaṃ katvā, jalajuttamanāmino;
```

```
Ucce kule pajāyāmi, aho dhammasudhammatā.
```

<p rend="hangnum">§46.</p>

```
‘‘Satasahassito kappe, sīhāsanamakāsahaṃ;
```

```
Duggatiṃ nābhijānāmi, sīhāsanassidaṃ phalaṃ.
```

<p rend="hangnum">§47.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§48.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§49.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sīhāsaniko thero imā gāthāyo

Abhāsitthāti.

Sīhāsanikattherassāpadānaṃ sattamaṃ.

#### 8. Pādapīṭhiyattheraapadānaṃ

<p rend="hangnum">§50.</p>

```
‘‘Sumedho <pb ed="P" n="2.0400" /> nāma sambuddho, aggo kāruṇiko muni;
```

```
Tārayitvā bahū satte, nibbuto so mahāyaso.
```

<p rend="hangnum">§51.</p>

```
‘‘Sīhāsanassa sāmantā, sumedhassa mahesino;
```

```
Pasannacitto sumano, pādapīṭhamakārayiṃ.
```

<p rend="hangnum">§52.</p>

```
‘‘Katvāna kusalaṃ kammaṃ, sukhapākaṃ sukhudrayaṃ;
```

```
Puññakammena saṃyutto, tāvatiṃsamagacchahaṃ.
```

<p rend="hangnum">§53.</p>

```
‘‘Tattha <pb ed="T" n="2.0063" /><pb ed="M" n="2.0029" /><pb ed="V" n="2.0029" /> me vasamānassa, puññakammasamaṅgino;
```

```
Padāni uddharantassa, soṇṇapīṭhā bhavanti me.
```

<p rend="hangnum">§54.</p>

```
‘‘Lābhā tesaṃ suladdhaṃ vo, ye labhanti upassutiṃ;
```

```
Nibbute kāraṃ katvāna, labhanti vipulaṃ sukhaṃ.
```

<p rend="hangnum">§55.</p>

```
‘‘Mayāpi sukataṃ kammaṃ, vāṇijjaṃ suppayojitaṃ;
```

```
Pādapīṭhaṃ karitvāna, soṇṇapīṭhaṃ labhāmahaṃ.
```

<p rend="hangnum">§56.</p>

```
‘‘Yaṃ yaṃ disaṃ pakkamāmi, kenaci kiccayenahaṃ <note>paccayenahaṃ (sī. pī.)</note>;
```

```
Soṇṇapīṭhe akkamāmi <note>soṇṇapīṭhena kamāmi (ka.)</note>, puññakammassidaṃ phalaṃ.
```

<p rend="hangnum">§57.</p>

```
‘‘Tiṃsakappasahassamhi, yaṃ kammamakariṃ tadā;
```

```
Duggatiṃ nābhijānāmi, pādapīṭhassidaṃ phalaṃ.
```

<p rend="hangnum">§58.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§59.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§60.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pādapīṭhiyo thero imā gāthāyo

Abhāsitthāti.

Pādapīṭhiyattherassāpadānaṃ aṭṭhamaṃ.

#### 9. Vedikārakattheraapadānaṃ

<p rend="hangnum">§61.</p>

```
‘‘Padumuttarassa <pb ed="T" n="2.0064" /> bhagavato, bodhiyā pādaputtame;
```

```
Vedikaṃ sukataṃ katvā, sakaṃ cittaṃ pasādayiṃ.
```

<p rend="hangnum">§62.</p>

```
‘‘Atoḷārāni <note>athoḷārāni (sī. pī.), aggoḷārāni (syā.)</note> bhaṇḍāni, katāni akatāni ca;
```

```
Antalikkhā pavassanti, vedikāya idaṃ phalaṃ.
```

<p rend="hangnum">§63.</p>

```
‘‘Ubhato byūḷhasaṅgāme, pakkhandanto bhayānake;
```

```
Bhayabheravaṃ na passāmi, vedikāya idaṃ phalaṃ.
```

<p rend="hangnum">§64.</p>

```
‘‘Mama <pb ed="M" n="2.0030" /><pb ed="P" n="2.0401" /> saṅkappamaññāya, byamhaṃ nibbattate subhaṃ;
```

```
Sayanāni mahagghāni, vedikāya idaṃ phalaṃ.
```

<p rend="hangnum">§65.</p>

```
‘‘Satasahassito <pb ed="V" n="2.0030" /> kappe, yaṃ vedikamakārayiṃ;
```

```
Duggatiṃ nābhijānāmi, vedikāya idaṃ phalaṃ.
```

<p rend="hangnum">§66.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§67.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§68.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vedikārako thero imā gāthāyo

Abhāsitthāti.

Vedikārakattherassāpadānaṃ navamaṃ.

#### 10. Bodhigharadāyakattheraapadānaṃ

<p rend="hangnum">§69.</p>

```
‘‘Siddhatthassa <pb ed="T" n="2.0065" /> bhagavato, dvipadindassa tādino;
```

```
Pasannacitto sumano, bodhigharamakārayiṃ.
```

<p rend="hangnum">§70.</p>

```
‘‘Tusitaṃ upapannomhi, vasāmi ratane ghare;
```

```
Na me sītaṃ vā uṇhaṃ vā, vāto gatte na samphuse.
```

<p rend="hangnum">§71.</p>

```
‘‘Pañcasaṭṭhimhito kappe, cakkavattī ahosahaṃ;
```

```
Kāsikaṃ nāma nagaraṃ, vissakammena <note>visukammena (syā. ka.)</note> māpitaṃ.
```

<p rend="hangnum">§72.</p>

```
‘‘Dasayojanaāyāmaṃ, aṭṭhayojanavitthataṃ;
```

```
Na tamhi nagare atthi, kaṭṭhaṃ vallī ca mattikā.
```

<p rend="hangnum">§73.</p>

```
‘‘Tiriyaṃ yojanaṃ āsi, addhayojanavitthataṃ;
```

```
Maṅgalo nāma pāsādo, vissakammena māpito.
```

<p rend="hangnum">§74.</p>

```
‘‘Cullāsītisahassāni, thambhā soṇṇamayā ahuṃ;
```

```
Maṇimayā ca niyyūhā, chadanaṃ rūpiyaṃ ahu.
```

<p rend="hangnum">§75.</p>

```
‘‘Sabbasoṇṇamayaṃ <pb ed="M" n="2.0031" /> gharaṃ, vissakammena māpitaṃ;
```

```
Ajjhāvutthaṃ mayā etaṃ, gharadānassidaṃ phalaṃ.
```

<p rend="hangnum">§76.</p>

```
‘‘Te sabbe anubhotvāna, devamānusake bhave;
```

```
Ajjhapattomhi nibbānaṃ, santipadamanuttaraṃ.
```

<p rend="hangnum">§77.</p>

```
‘‘Tiṃsakappasahassamhi, bodhigharamakārayiṃ;
```

```
Duggatiṃ <pb ed="T" n="2.0066" /> nābhijānāmi, gharadānassidaṃ phalaṃ.
```

<p rend="hangnum">§78.</p>

```
‘‘Kilesā <pb ed="V" n="2.0031" /> jhāpitā mayhaṃ…pe… viharāmi anāsavo.
```

<p rend="hangnum">§79.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§80.</p>

```
‘‘Paṭisambhidā <pb ed="P" n="2.0402" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā bodhigharadāyako thero imā gāthāyo

Abhāsitthāti.

Bodhigharadāyakattherassāpadānaṃ dasamaṃ.

<trailer rend="centre">Vibhītakavaggo pañcacattālīsamo.</trailer>

Tassuddānaṃ –

```
Vibhītakī kolaphalī, billabhallātakappado;
```

```
Uttalambaṭakī ceva, āsanī pādapīṭhako.
```

```
Vediko bodhighariko, gāthāyo gaṇitāpi ca;
```

```
Ekūnāsītikā sabbā, asmiṃ vagge pakittitā.
```

### 46. Jagatidāyakavaggo

#### 1. Jagatidāyakattheraapadānaṃ

<p rend="hangnum">§1.</p>

```
‘‘Dhammadassissa <pb ed="T" n="2.0067" /><pb ed="M" n="2.0032" /><pb ed="V" n="2.0032" /> munino, bodhiyā pādaputtame;
```

```
Pasannacitto sumano, jagatiṃ kārayiṃ ahaṃ.
```

<p rend="hangnum">§2.</p>

```
‘‘Darito pabbatato vā, rukkhato patito ahaṃ;
```

```
Cuto patiṭṭhaṃ vindāmi, jagatiyā idaṃ phalaṃ.
```

<p rend="hangnum">§3.</p>

```
‘‘Na me corā vihesanti, nātimaññanti khattiyā <note>pasahanti, nātimaññati khattiyo (sī. pī.)</note>;
```

```
Sabbāmittetikkamāmi, jagatiyā idaṃ phalaṃ.
```

<p rend="hangnum">§4.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Sabbattha pūjito homi, jagatiyā idaṃ phalaṃ.
```

<p rend="hangnum">§5.</p>

```
‘‘Aṭṭhārase kappasate, jagatiṃ kārayiṃ ahaṃ;
```

```
Duggatiṃ nābhijānāmi, jagatidānassidaṃ phalaṃ.
```

<p rend="hangnum">§6.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§7.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§8.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ <pb ed="T" n="2.0068" /> sudaṃ āyasmā jagatidāyako thero imā gāthāyo

Abhāsitthāti.

Jagatidāyakattherassāpadānaṃ paṭhamaṃ.

#### 2. Morahatthiyattheraapadānaṃ

<p rend="hangnum">§9.</p>

```
‘‘Morahatthaṃ <pb ed="V" n="2.0033" /><pb ed="P" n="2.0403" /> gahetvāna, upesiṃ lokanāyakaṃ;
```

```
Pasannacitto sumano, morahatthamadāsahaṃ.
```

<p rend="hangnum">§10.</p>

```
‘‘Iminā <pb ed="M" n="2.0033" /> morahatthena, cetanāpaṇidhīhi ca;
```

```
Nibbāyiṃsu tayo aggī, labhāmi vipulaṃ sukhaṃ.
```

<p rend="hangnum">§11.</p>

```
‘‘Aho buddho aho dhammo, aho no satthusampadā;
```

```
Datvānahaṃ morahatthaṃ, labhāmi vipulaṃ sukhaṃ.
```

<p rend="hangnum">§12.</p>

```
‘‘Tiyaggī <note>tidhaggī (syā. ka.), tivaggī (pī.)</note> nibbutā mayhaṃ, bhavā sabbe samūhatā;
```

```
Sabbāsavā parikkhīṇā, natthi dāni punabbhavo.
```

<p rend="hangnum">§13.</p>

```
‘‘Ekatiṃse ito kappe, yaṃ dānamadadiṃ tadā;
```

```
Duggatiṃ nābhijānāmi, morahatthassidaṃ phalaṃ.
```

<p rend="hangnum">§14.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§15.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§16.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0069" /> sudaṃ āyasmā morahatthiyo thero imā gāthāyo

Abhāsitthāti.

Morahatthiyattherassāpadānaṃ dutiyaṃ.

#### 3. Sīhāsanabījiyattheraapadānaṃ

<p rend="hangnum">§17.</p>

```
‘‘Tissassāhaṃ bhagavato, bodhirukkhamavandiyaṃ;
```

```
Paggayha bījaniṃ tattha, sīhāsanamabījahaṃ <note>mabījayiṃ (sī.), mavijjahaṃ (syā.)</note>.
```

<p rend="hangnum">§18.</p>

```
‘‘Dvenavute ito kappe, sīhāsanamabījahaṃ;
```

```
Duggatiṃ nābhijānāmi, bījanāya idaṃ phalaṃ.
```

<p rend="hangnum">§19.</p>

```
‘‘Kilesā <pb ed="V" n="2.0034" /> jhāpitā mayhaṃ…pe… viharāmi anāsavo.
```

<p rend="hangnum">§20.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§21.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sīhāsanabījiyo thero imā

Gāthāyo abhāsitthāti.

Sīhāsanabījiyattherassāpadānaṃ tatiyaṃ.

#### 4. Tiṇukkadhāriyattheraapadānaṃ

<p rend="hangnum">§22.</p>

```
‘‘Padumuttarabuddhassa<pb ed="M" n="2.0034" /><pb ed="P" n="2.0404" />, bodhiyā pādaputtame;
```

```
Pasannacitto sumano, tayo ukke adhārayiṃ.
```

<p rend="hangnum">§23.</p>

```
‘‘Satasahassito <pb ed="T" n="2.0070" /> kappe, sohaṃ ukkamadhārayiṃ;
```

```
Duggatiṃ nābhijānāmi, ukkadānassidaṃ phalaṃ.
```

<p rend="hangnum">§24.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§25.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§26.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā tiṇukkadhāriyo thero imā gāthāyo

Abhāsitthāti.

Tiṇukkadhāriyattherassāpadānaṃ catutthaṃ.

#### 5. Akkamanadāyakattheraapadānaṃ

<p rend="hangnum">§27.</p>

```
‘‘Kakusandhassa munino, brāhmaṇassa vusīmato;
```

```
Divāvihāraṃ vajato, akkamanamadāsahaṃ.
```

<p rend="hangnum">§28.</p>

```
‘‘Imasmiṃyeva kappamhi, yaṃ dānamadadiṃ tadā;
```

```
Duggatiṃ nābhijānāmi, akkamanassidaṃ phalaṃ.
```

<p rend="hangnum">§29.</p>

```
‘‘Kilesā <pb ed="V" n="2.0035" /> jhāpitā mayhaṃ…pe… viharāmi anāsavo.
```

<p rend="hangnum">§30.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§31.</p>

```
‘‘Paṭisambhidā <pb ed="T" n="2.0071" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā akkamanadāyako thero imā gāthāyo

Abhāsitthāti.

Akkamanadāyakattherassāpadānaṃ pañcamaṃ.

#### 6. Vanakoraṇḍiyattheraapadānaṃ

<p rend="hangnum">§32.</p>

```
‘‘Siddhatthassa bhagavato, lokajeṭṭhassa tādino;
```

```
Vanakoraṇḍamādāya, buddhassa abhiropayiṃ.
```

<p rend="hangnum">§33.</p>

```
‘‘Catunnavutito <pb ed="M" n="2.0035" /> kappe, yaṃ pupphamabhiropayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§34.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§35.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§36.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vanakoraṇḍiyo thero imā gāthāyo

Abhāsitthāti.

Vanakoraṇḍiyattherassāpadānaṃ chaṭṭhaṃ.

Vīsatimaṃ bhāṇavāraṃ.

#### 7. Ekachattiyattheraapadānaṃ

<p rend="hangnum">§37.</p>

```
‘‘Aṅgārajātā <pb ed="T" n="2.0072" /><pb ed="P" n="2.0405" /> pathavī, kukkuḷānugatā mahī;
```

```
Padumuttaro bhagavā, abbhokāsamhi caṅkami.
```

<p rend="hangnum">§38.</p>

```
‘‘Paṇḍaraṃ chattamādāya, addhānaṃ paṭipajjahaṃ;
```

```
Tattha disvāna sambuddhaṃ, vitti me upapajjatha.
```

<p rend="hangnum">§39.</p>

```
‘‘Marīciyotthaṭā <pb ed="V" n="2.0036" /> <note>maricimophunā (syā.), marīcivophuṭā (pī.)</note> bhūmi, aṅgārāva mahī ayaṃ;
```

```
Upahanti <note>upavāyanti (sī. pī.)</note> mahāvātā, sarīrassāsukhepanā <note>sarīrakāyukhepanā (syā.)</note>.
```

<p rend="hangnum">§40.</p>

```
‘‘Sītaṃ uṇhaṃ vihanantaṃ <note>vihanati (syā. ka.)</note>, vātātapanivāraṇaṃ;
```

```
Paṭiggaṇha imaṃ chattaṃ, phassayissāmi <note>passayissāmi (ka.)</note> nibbutiṃ.
```

<p rend="hangnum">§41.</p>

```
‘‘Anukampako kāruṇiko, padumuttaro mahāyaso;
```

```
Mama saṅkappamaññāya, paṭiggaṇhi tadā jino.
```

<p rend="hangnum">§42.</p>

```
‘‘Tiṃsakappāni devindo, devarajjamakārayiṃ;
```

```
Satānaṃ pañcakkhattuñca, cakkavattī ahosahaṃ.
```

<p rend="hangnum">§43.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Anubhomi sakaṃ kammaṃ, pubbe sukatamattano.
```

<p rend="hangnum">§44.</p>

```
‘‘Ayaṃ <pb ed="M" n="2.0036" /> me pacchimā jāti, carimo vattate bhavo;
```

```
Ajjāpi setacchattaṃ me, sabbakālaṃ dharīyati.
```

<p rend="hangnum">§45.</p>

```
‘‘Satasahassito kappe, yaṃ chattamadadiṃ tadā;
```

```
Duggatiṃ nābhijānāmi, chattadānassidaṃ phalaṃ.
```

<p rend="hangnum">§46.</p>

```
‘‘Kilesā <pb ed="T" n="2.0073" /> jhāpitā mayhaṃ…pe… viharāmi anāsavo.
```

<p rend="hangnum">§47.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§48.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ekachattiyo thero imā gāthāyo

Abhāsitthāti.

Ekachattiyattherassāpadānaṃ sattamaṃ.

#### 8. Jātipupphiyattheraapadānaṃ

<p rend="hangnum">§49.</p>

```
‘‘Parinibbute bhagavati, padumuttare mahāyase;
```

```
Pupphavaṭaṃsake katvā <note>pupphacaṅkoṭake gahetvā (syā.)</note>, sarīramabhiropayiṃ.
```

<p rend="hangnum">§50.</p>

```
‘‘Tattha cittaṃ pasādetvā, nimmānaṃ agamāsahaṃ;
```

```
Devalokagato santo, puññakammaṃ sarāmahaṃ.
```

<p rend="hangnum">§51.</p>

```
‘‘Ambarā <pb ed="V" n="2.0037" /><pb ed="P" n="2.0406" /> pupphavasso me, sabbakālaṃ pavassati;
```

```
Saṃsarāmi manusse ce <note>ve (syā.)</note>, rājā homi mahāyaso.
```

<p rend="hangnum">§52.</p>

```
‘‘Tahiṃ kusumavasso me, abhivassati sabbadā;
```

```
Tasseva <note>kāyesu (syā.), kāyeva (pī.)</note> pupphapūjāya, vāhasā sabbadassino.
```

<p rend="hangnum">§53.</p>

```
‘‘Ayaṃ pacchimako mayhaṃ, carimo vattate bhavo;
```

```
Ajjāpi pupphavasso me, abhivassati sabbadā.
```

<p rend="hangnum">§54.</p>

```
‘‘Satasahassito <pb ed="T" n="2.0074" /> kappe, yaṃ pupphamabhiropayiṃ;
```

```
Duggatiṃ nābhijānāmi, dehapūjāyidaṃ phalaṃ.
```

<p rend="hangnum">§55.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§56.</p>

```
‘‘Svāgataṃ <pb ed="M" n="2.0037" /> vata me āsi…pe… kataṃ buddhassa sāsanaṃ.
```

<p rend="hangnum">§57.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā jātipupphiyo thero imā gāthāyo

Abhāsitthāti.

Jātipupphiyattherassāpadānaṃ aṭṭhamaṃ.

#### 9. Paṭṭipupphiyattheraapadānaṃ

<p rend="hangnum">§58.</p>

```
‘‘Nīharante sarīramhi, vajjamānāsu bherisu;
```

```
Pasannacitto sumano, paṭṭipupphamapūjayiṃ <note>satti… (syā. pī.)</note>.
```

<p rend="hangnum">§59.</p>

```
‘‘Satasahassito kappe, yaṃ pupphamabhipūjayiṃ;
```

```
Duggatiṃ nābhijānāmi, dehapūjāyidaṃ phalaṃ.
```

<p rend="hangnum">§60.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§61.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§62.</p>

```
‘‘Paṭisambhidā <pb ed="T" n="2.0075" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā paṭṭipupphiyo <note>sattipaṇṇiyo (syā. pī.)</note> thero imā gāthāyo

Abhāsitthāti.

Paṭṭipupphiyattherassāpadānaṃ navamaṃ.

#### 10. Gandhapūjakattheraapadānaṃ

<p rend="hangnum">§63.</p>

```
‘‘Citāsu <pb ed="V" n="2.0038" /> kurumānāsu <note>cittesu kayiramānesu (sī.)</note>, nānāgandhe samāhaṭe;
```

```
Pasannacitto sumano, gandhamuṭṭhimapūjayiṃ.
```

<p rend="hangnum">§64.</p>

```
‘‘Satasahassito kappe, citakaṃ yamapūjayiṃ;
```

```
Duggatiṃ nābhijānāmi, citapūjāyidaṃ phalaṃ.
```

<p rend="hangnum">§65.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§66.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§67.</p>

```
‘‘Paṭisambhidā <pb ed="M" n="2.0038" /><pb ed="P" n="2.0407" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā gandhapūjako thero imā gāthāyo

Abhāsitthāti.

Gandhapūjakattherassāpadānaṃ dasamaṃ.

<trailer rend="centre">Jagatidāyakavaggo chacattālīsamo.</trailer>

Tassuddānaṃ –

```
Jagatī <pb ed="T" n="2.0076" /> morahatthī ca, āsanī ukkadhārako;
```

```
Akkami vanakoraṇḍi, chattado jātipūjako.
```

```
Paṭṭipupphī ca yo thero, dasamo gandhapūjako;
```

```
Sattasaṭṭhi ca gāthāyo, gaṇitāyo vibhāvibhi.
```

### 47. Sālakusumiyavaggo

#### 1. Sālakusumiyattheraapadānaṃ

<p rend="hangnum">§1.</p>

```
‘‘Parinibbute <pb ed="T" n="2.0077" /><pb ed="M" n="2.0039" /><pb ed="V" n="2.0039" /> bhagavati, jalajuttamanāmake;
```

```
Āropitamhi citake, sālapupphamapūjayiṃ.
```

<p rend="hangnum">§2.</p>

```
‘‘Satasahassito kappe, yaṃ pupphamabhiropayiṃ <note>pupphamabhipujayiṃ (syā.)</note>;
```

```
Duggatiṃ nābhijānāmi, citapūjāyidaṃ <note>buddhapūjāyidaṃ (syā.)</note> phalaṃ.
```

<p rend="hangnum">§3.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§4.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§5.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā sālakusumiyo thero imā gāthāyo

Abhāsitthāti.

Sālakusumiyattherassāpadānaṃ paṭhamaṃ.

#### 2. Citakapūjakattheraapadānaṃ

<p rend="hangnum">§6.</p>

```
‘‘Jhāyamānassa bhagavato, sikhino lokabandhuno;
```

```
Aṭṭha campakapupphāni, citakaṃ abhiropayiṃ.
```

<p rend="hangnum">§7.</p>

```
‘‘Ekatiṃse ito kappe, yaṃ pupphamabhiropayiṃ;
```

```
Duggatiṃ <pb ed="T" n="2.0078" /> nābhijānāmi, citapūjāyidaṃ phalaṃ.
```

<p rend="hangnum">§8.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§9.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§10.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="M" n="2.0040" /><pb ed="V" n="2.0040" /> sudaṃ āyasmā citakapūjako thero imā gāthāyo

Abhāsitthāti.

Citakapūjakattherassāpadānaṃ dutiyaṃ.

#### 3. Citakanibbāpakattheraapadānaṃ

<p rend="hangnum">§11.</p>

```
‘‘Dayhamāne <pb ed="P" n="2.0408" /> sarīramhi, vessabhussa mahesino;
```

```
Gandhodakaṃ gahetvāna, citaṃ nibbāpayiṃ ahaṃ.
```

<p rend="hangnum">§12.</p>

```
‘‘Ekatiṃse ito kappe, citaṃ nibbāpayiṃ ahaṃ;
```

```
Duggatiṃ nābhijānāmi, gandhodakassidaṃ phalaṃ.
```

<p rend="hangnum">§13.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§14.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§15.</p>

```
‘‘Paṭisambhidā <pb ed="T" n="2.0079" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā citakanibbāpako thero imā

Gāthāyo abhāsitthāti.

Citakanibbāpakattherassāpadānaṃ tatiyaṃ.

#### 4. Setudāyakattheraapadānaṃ

<p rend="hangnum">§16.</p>

```
‘‘Vipassino bhagavato, caṅkamantassa sammukhā;
```

```
Pasannacitto sumano, setuṃ kārāpayiṃ ahaṃ.
```

<p rend="hangnum">§17.</p>

```
‘‘Ekanavutito kappe, yaṃ setuṃ kārayiṃ ahaṃ;
```

```
Duggatiṃ nābhijānāmi, setudānassidaṃ phalaṃ.
```

<p rend="hangnum">§18.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§19.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§20.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="V" n="2.0041" /> sudaṃ āyasmā setudāyako thero imā gāthāyo

Abhāsitthāti.

Setudāyakattherassāpadānaṃ catutthaṃ.

#### 5. Sumanatālavaṇṭiyattheraapadānaṃ

<p rend="hangnum">§21.</p>

```
‘‘Siddhatthassa <pb ed="T" n="2.0080" /><pb ed="M" n="2.0041" /> bhagavato, tālavaṇṭamadāsahaṃ;
```

```
Sumanehi paṭicchannaṃ, dhārayāmi mahāyasaṃ.
```

<p rend="hangnum">§22.</p>

```
‘‘Catunnavutito kappe, tālavaṇṭamadāsahaṃ;
```

```
Duggatiṃ nābhijānāmi, tālavaṇṭassidaṃ phalaṃ.
```

<p rend="hangnum">§23.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§24.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§25.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sumanatālavaṇṭiyo thero imā

Gāthāyo abhāsitthāti.

Sumanatālavaṇṭiyattherassāpadānaṃ pañcamaṃ.

#### 6. Avaṭaphaliyattheraapadānaṃ

<p rend="hangnum">§26.</p>

```
‘‘Sataraṃsī <pb ed="P" n="2.0409" /> nāma bhagavā, sayambhū aparājito;
```

```
Vivekakāmo sambuddho, gocarāyābhinikkhami.
```

<p rend="hangnum">§27.</p>

```
‘‘Phalahattho ahaṃ disvā, upagacchiṃ narāsabhaṃ;
```

```
Pasannacitto sumano, adāsiṃ avaṭaṃ phalaṃ.
```

<p rend="hangnum">§28.</p>

```
‘‘Catunnavutito <pb ed="T" n="2.0081" /> kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§29.</p>

```
‘‘Kilesā <pb ed="V" n="2.0042" /> jhāpitā mayhaṃ…pe… viharāmi anāsavo.
```

<p rend="hangnum">§30.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§31.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā avaṭaphaliyo thero imā gāthāyo

Abhāsitthāti.

Avaṭaphaliyattherassāpadānaṃ chaṭṭhaṃ.

#### 7. Labujaphaladāyakattheraapadānaṃ

<p rend="hangnum">§32.</p>

```
‘‘Nagare <pb ed="M" n="2.0042" /> bandhumatiyā, ārāmiko ahaṃ tadā;
```

```
Addasaṃ virajaṃ buddhaṃ, gacchantaṃ anilañjase.
```

<p rend="hangnum">§33.</p>

```
‘‘Labujaṃ phalamādāya, buddhaseṭṭhassadāsahaṃ;
```

```
Ākāseva ṭhito santo, paṭiggaṇhi mahāyaso.
```

<p rend="hangnum">§34.</p>

```
‘‘Vittisañjanano mayhaṃ, diṭṭhadhammasukhāvaho;
```

```
Phalaṃ buddhassa datvāna, vippasannena cetasā.
```

<p rend="hangnum">§35.</p>

```
‘‘Adhigañchiṃ tadā pītiṃ, vipulaṃ sukhamuttamaṃ;
```

```
Uppajjateva <note>uppajjate me (syā.)</note> ratanaṃ, nibbattassa tahiṃ tahiṃ.
```

<p rend="hangnum">§36.</p>

```
‘‘Ekanavutito <pb ed="T" n="2.0082" /> kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§37.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§38.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§39.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā labujaphaladāyako thero imā

Gāthāyo abhāsitthāti.

Labujaphaladāyakattherassāpadānaṃ sattamaṃ.

#### 8. Pilakkhaphaladāyakattheraapadānaṃ

<p rend="hangnum">§40.</p>

```
‘‘Vanantare <pb ed="V" n="2.0043" /><pb ed="P" n="2.0410" /> buddhaṃ disvā <note>vanante buddhaṃ disvāna (sī. pī.)</note>, atthadassiṃ mahāyasaṃ;
```

```
Pasannacitto sumano, pilakkhassa <note>pilakkhussa (pī.)</note> phalaṃ adā.
```

<p rend="hangnum">§41.</p>

```
‘‘Aṭṭhārase kappasate, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§42.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§43.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§44.</p>

```
‘‘Paṭisambhidā <pb ed="T" n="2.0083" /><pb ed="M" n="2.0043" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pilakkhaphaladāyako thero imā

Gāthāyo abhāsitthāti.

Pilakkhaphaladāyakattherassāpadānaṃ aṭṭhamaṃ.

#### 9. Sayaṃpaṭibhāniyattheraapadānaṃ

<p rend="hangnum">§45.</p>

```
‘‘Kakudhaṃ vilasantaṃva, devadevaṃ narāsabhaṃ;
```

```
Rathiyaṃ paṭipajjantaṃ, ko disvā na pasīdati.
```

<p rend="hangnum">§46.</p>

```
‘‘Tamandhakāraṃ nāsetvā, santāretvā bahuṃ janaṃ;
```

```
Ñāṇālokena jotantaṃ, ko disvā na pasīdati.
```

<p rend="hangnum">§47.</p>

```
‘‘Vasīsatasahassehi, nīyantaṃ lokanāyakaṃ;
```

```
Uddharantaṃ bahū satte, ko disvā na pasīdati.
```

<p rend="hangnum">§48.</p>

```
‘‘Āhanantaṃ <note>āhanitvā (syā. ka.)</note> dhammabheriṃ, maddantaṃ titthiye gaṇe;
```

```
Sīhanādaṃ vinadantaṃ, ko disvā na pasīdati.
```

<p rend="hangnum">§49.</p>

```
‘‘Yāvatā brahmalokato, āgantvāna sabrahmakā;
```

```
Pucchanti nipuṇe pañhe, ko disvā na pasīdati.
```

<p rend="hangnum">§50.</p>

```
‘‘Yassañjaliṃ karitvāna, āyācanti sadevakā;
```

```
Tena puññaṃ anubhonti, ko disvā na pasīdati.
```

<p rend="hangnum">§51.</p>

```
‘‘Sabbe <pb ed="V" n="2.0044" /> janā samāgantvā, sampavārenti cakkhumaṃ;
```

```
Na vikampati ajjhiṭṭho, ko disvā na pasīdati.
```

<p rend="hangnum">§52.</p>

```
‘‘Nagaraṃ <pb ed="T" n="2.0084" /> pavisato yassa, ravanti bheriyo bahū;
```

```
Vinadanti gajā mattā, ko disvā na pasīdati.
```

<p rend="hangnum">§53.</p>

```
‘‘Vīthiyā <note>rathiyā (sī.)</note> gacchato yassa, sabbābhā jotate sadā;
```

```
Abbhunnatā samā honti, ko disvā na pasīdati.
```

<p rend="hangnum">§54.</p>

```
‘‘Byāharantassa <pb ed="P" n="2.0411" /> buddhassa, cakkavāḷampi suyyati;
```

```
Sabbe satte viññāpeti, ko disvā na pasīdati.
```

<p rend="hangnum">§55.</p>

```
‘‘Satasahassito <pb ed="M" n="2.0044" /> kappe, yaṃ buddhamabhikittayiṃ;
```

```
Duggatiṃ nābhijānāmi, kittanāya idaṃ phalaṃ.
```

<p rend="hangnum">§56.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§57.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§58.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sayaṃpaṭibhāniyo thero imā gāthāyo

Abhāsitthāti.

Sayaṃpaṭibhāniyattherassāpadānaṃ navamaṃ.

#### 10. Nimittabyākaraṇiyattheraapadānaṃ

<p rend="hangnum">§59.</p>

```
‘‘Ajjhogāhetvā himavaṃ, mante vāce mahaṃ tadā;
```

```
Catupaññāsasahassāni, sissā mayhaṃ upaṭṭhahuṃ.
```

<p rend="hangnum">§60.</p>

```
‘‘Adhitā <pb ed="T" n="2.0085" /> vedagū sabbe, chaḷaṅge pāramiṃ gatā;
```

```
Sakavijjāhupatthaddhā, himavante vasanti te.
```

<p rend="hangnum">§61.</p>

```
‘‘Cavitvā tusitā kāyā, devaputto mahāyaso;
```

```
Uppajji mātukucchismiṃ, sampajāno patissato.
```

<p rend="hangnum">§62.</p>

```
‘‘Sambuddhe upapajjante, dasasahassi kampatha;
```

```
Andhā cakkhuṃ alabhiṃsu, uppajjantamhi nāyake.
```

<p rend="hangnum">§63.</p>

```
‘‘Sabbākāraṃ <pb ed="V" n="2.0045" /> pakampittha, kevalā vasudhā ayaṃ;
```

```
Nigghosasaddaṃ sutvāna, ubbijjiṃsu <note>vimhayiṃsu (syā. ka.)</note> mahājanā.
```

<p rend="hangnum">§64.</p>

```
‘‘Sabbe janā samāgamma, āgacchuṃ mama santikaṃ;
```

```
Vasudhāyaṃ pakampittha, kiṃ vipāko bhavissati.
```

<p rend="hangnum">§65.</p>

```
‘‘Avacāsiṃ <note>vidassāmi (syā.)</note> tadā tesaṃ, mā bhetha <note>mā roda (ka.), mābhāyittha (syā.)</note> natthi vo bhayaṃ;
```

```
Visaṭṭhā hotha sabbepi, uppādoyaṃ suvatthiko <note>sukhatthiko (syā.)</note>.
```

<p rend="hangnum">§66.</p>

```
‘‘Aṭṭhahetūhi <pb ed="M" n="2.0045" /> samphussa <note>aṭṭhahetūhi samphassa (syā. pī.), atthahetu nisaṃsayaṃ (ka.)</note>, vasudhāyaṃ pakampati;
```

```
Tathā nimittā dissanti, obhāso vipulo mahā.
```

<p rend="hangnum">§67.</p>

```
‘‘Asaṃsayaṃ buddhaseṭṭho, uppajjissati cakkhumā;
```

```
Saññāpetvāna janataṃ, pañcasīle kathesahaṃ.
```

<p rend="hangnum">§68.</p>

```
‘‘Sutvāna <pb ed="P" n="2.0412" /> pañca sīlāni, buddhuppādañca dullabhaṃ;
```

```
Ubbegajātā sumanā, tuṭṭhahaṭṭhā ahaṃsu te.
```

<p rend="hangnum">§69.</p>

```
‘‘Dvenavute ito kappe, yaṃ nimittaṃ viyākariṃ;
```

```
Duggatiṃ nābhijānāmi, byākaraṇassidaṃ phalaṃ.
```

<p rend="hangnum">§70.</p>

```
‘‘Kilesā <pb ed="T" n="2.0086" /> jhāpitā mayhaṃ…pe… viharāmi anāsavo.
```

<p rend="hangnum">§71.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§72.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā nimittabyākaraṇiyo thero imā

Gāthāyo abhāsitthāti.

Nimittabyākaraṇiyattherassāpadānaṃ dasamaṃ.

<trailer rend="centre">Sālakusumiyavaggo sattacattālīsamo.</trailer>

Tassuddānaṃ –

```
Sālakusumiyo thero, pūjā nibbāpakopi ca;
```

```
Setudo tālavaṇṭī ca, avaṭalabujappado.
```

```
Pilakkhapaṭibhānī ca, veyyākaraṇiyo dijo;
```

```
Dvesattati ca gāthāyo, gaṇitāyo vibhāvibhi.
```

### 48. Naḷamālivaggo

#### 1. Naḷamāliyattheraapadānaṃ

<p rend="hangnum">§1.</p>

```
‘‘Suvaṇṇavaṇṇaṃ <pb ed="T" n="2.0087" /><pb ed="M" n="2.0046" /><pb ed="V" n="2.0046" /> sambuddhaṃ, āhutīnaṃ paṭiggahaṃ;
```

```
Vipinaggena gacchantaṃ, addasaṃ lokanāyakaṃ.
```

<p rend="hangnum">§2.</p>

```
‘‘Naḷamālaṃ gahetvāna, nikkhamanto ca tāvade;
```

```
Tatthaddasāsiṃ sambuddhaṃ, oghatiṇṇamanāsavaṃ.
```

<p rend="hangnum">§3.</p>

```
‘‘Pasannacitto sumano, naḷamālamapūjayiṃ;
```

```
Dakkhiṇeyyaṃ mahāvīraṃ, sabbalokānukampakaṃ.
```

<p rend="hangnum">§4.</p>

```
‘‘Ekatiṃse ito kappe, yaṃ mālamabhiropayiṃ <note>pupphamabhiropayiṃ (sī. syā. pī.)</note>;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§5.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§6.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§7.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā naḷamāliyo thero imā gāthāyo

Abhāsitthāti.

Naḷamāliyattherassāpadānaṃ paṭhamaṃ.

#### 2. Maṇipūjakattheraapadānaṃ

<p rend="hangnum">§8.</p>

```
‘‘Padumuttaro <pb ed="T" n="2.0088" /><pb ed="V" n="2.0047" /><pb ed="P" n="2.0413" /> nāma jino, sabbadhammāna pāragū;
```

```
Vivekakāmo sambuddho, gacchate anilañjase.
```

<p rend="hangnum">§9.</p>

```
‘‘Avidūre himavantassa, mahājātassaro ahu;
```

```
Tattha me bhavanaṃ āsi, puññakammena saṃyutaṃ.
```

<p rend="hangnum">§10.</p>

```
‘‘Bhavanā <pb ed="M" n="2.0047" /> abhinikkhamma, addasaṃ lokanāyakaṃ;
```

```
Indīvaraṃva jalitaṃ, ādittaṃva hutāsanaṃ.
```

<p rend="hangnum">§11.</p>

```
‘‘Vicinaṃ naddasaṃ pupphaṃ, pūjayissanti nāyakaṃ;
```

```
Sakaṃ cittaṃ pasādetvā, avandiṃ satthuno ahaṃ.
```

<p rend="hangnum">§12.</p>

```
‘‘Mama sīse maṇiṃ gayha, pūjayiṃ lokanāyakaṃ;
```

```
Imāya maṇipūjāya, vipāko hotu bhaddako.
```

<p rend="hangnum">§13.</p>

```
‘‘Padumuttaro lokavidū, āhutīnaṃ paṭiggaho;
```

```
Antalikkhe ṭhito satthā, imaṃ gāthaṃ abhāsatha.
```

<p rend="hangnum">§14.</p>

```
‘So te ijjhatu saṅkappo, labhassu vipulaṃ sukhaṃ;
```

```
Imāya maṇipūjāya, anubhohi mahāyasaṃ’.
```

<p rend="hangnum">§15.</p>

```
‘‘Idaṃ vatvāna bhagavā, jalajuttamanāmako;
```

```
Agamāsi buddhaseṭṭho, yattha cittaṃ paṇīhitaṃ.
```

<p rend="hangnum">§16.</p>

```
‘‘Saṭṭhikappāni devindo, devarajjamakārayiṃ;
```

```
Anekasatakkhattuñca, cakkavattī ahosahaṃ.
```

<p rend="hangnum">§17.</p>

```
‘‘Pubbakammaṃ <pb ed="T" n="2.0089" /> sarantassa, devabhūtassa me sato;
```

```
Maṇi nibbattate mayhaṃ, ālokakaraṇo mamaṃ.
```

<p rend="hangnum">§18.</p>

```
‘‘Chaḷasītisahassāni, nāriyo me pariggahā;
```

```
Vicittavatthābharaṇā, āmukkamaṇikuṇḍalā <note>āmuttamaṇikuṇḍalā (sī. syā. pī.)</note>.
```

<p rend="hangnum">§19.</p>

```
‘‘Aḷārapamhā hasulā, susaññā tanumajjhimā;
```

```
Parivārenti maṃ niccaṃ, maṇipūjāyidaṃ phalaṃ.
```

<p rend="hangnum">§20.</p>

```
‘‘Soṇṇamayā maṇimayā, lohitaṅgamayā tathā;
```

```
Bhaṇḍā me sukatā honti, yadicchasi <note>yadicchāya (sī. pī.)</note> piḷandhanā.
```

<p rend="hangnum">§21.</p>

```
‘‘Kūṭāgārā <pb ed="V" n="2.0048" /> gahārammā, sayanañca mahārahaṃ;
```

```
Mama saṅkappamaññāya, nibbattanti yadicchakaṃ.
```

<p rend="hangnum">§22.</p>

```
‘‘Lābhā tesaṃ suladdhañca, ye labhanti upassutiṃ;
```

```
Puññakkhettaṃ manussānaṃ, osadhaṃ sabbapāṇinaṃ.
```

<p rend="hangnum">§23.</p>

```
‘‘Mayhampi <pb ed="M" n="2.0048" /><pb ed="P" n="2.0414" /> sukataṃ kammaṃ, yohaṃ adakkhi nāyakaṃ;
```

```
Vinipātā pamuttomhi, pattomhi acalaṃ padaṃ.
```

<p rend="hangnum">§24.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Divasañceva rattiñca <note>samantā sattaratanā (sī. pī. ka.)</note>, āloko hoti me sadā.
```

<p rend="hangnum">§25.</p>

```
‘‘Tāyeva maṇipūjāya, anubhotvāna sampadā;
```

```
Ñāṇāloko mayā diṭṭho, pattomhi acalaṃ padaṃ.
```

<p rend="hangnum">§26.</p>

```
‘‘Satasahassito kappe, yaṃ maṇiṃ abhipūjayiṃ;
```

```
Duggatiṃ nābhijānāmi, maṇipūjāyidaṃ phalaṃ.
```

<p rend="hangnum">§27.</p>

```
‘‘Kilesā <pb ed="T" n="2.0090" /> jhāpitā mayhaṃ…pe… viharāmi anāsavo.
```

<p rend="hangnum">§28.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§29.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā maṇipūjako thero imā gāthāyo

Abhāsitthāti.

Maṇipūjakattherassāpadānaṃ dutiyaṃ.

#### 3. Ukkāsatikattheraapadānaṃ

<p rend="hangnum">§30.</p>

```
‘‘Kosiko nāma bhagavā, cittakūṭe vasī tadā;
```

```
Jhāyī jhānarato buddho, vivekābhirato muni.
```

<p rend="hangnum">§31.</p>

```
‘‘Ajjhogāhetvā <note>ajjhogahetvā (sī. syā. pī.)</note> himavantaṃ, nārīgaṇapurakkhato;
```

```
Addasaṃ kosikaṃ buddhaṃ, puṇṇamāyeva candimaṃ.
```

<p rend="hangnum">§32.</p>

```
‘‘Ukkāsate gahetvāna, parivāresahaṃ tadā;
```

```
Sattarattindivaṃ ṭhatvā <note>buddho (syā. ka.)</note>, aṭṭhamena agacchahaṃ.
```

<p rend="hangnum">§33.</p>

```
‘‘Vuṭṭhitaṃ <pb ed="V" n="2.0049" /> kosikaṃ buddhaṃ, sayambhuṃ aparājitaṃ;
```

```
Pasannacitto vanditvā, ekaṃ bhikkhaṃ adāsahaṃ.
```

<p rend="hangnum">§34.</p>

```
‘‘Tena kammena dvipadinda, lokajeṭṭha narāsabha;
```

```
Uppajjiṃ tusite kāye, ekabhikkhāyidaṃ phalaṃ.
```

<p rend="hangnum">§35.</p>

```
‘‘Divasañceva <pb ed="T" n="2.0091" /><pb ed="M" n="2.0049" /> rattiñca, āloko hoti me sadā;
```

```
Samantā yojanasataṃ, obhāsena pharāmahaṃ.
```

<p rend="hangnum">§36.</p>

```
‘‘Pañcapaññāsakappamhi, cakkavattī ahosahaṃ;
```

```
Cāturanto vijitāvī, jambumaṇḍassa <note>jambusaṇḍassa (pī.)</note> issaro.
```

<p rend="hangnum">§37.</p>

```
‘‘Tadā me nagaraṃ āsi, iddhaṃ phītaṃ sunimmitaṃ;
```

```
Tiṃsayojanamāyāmaṃ, vitthārena ca vīsati.
```

<p rend="hangnum">§38.</p>

```
‘‘Sobhaṇaṃ nāma nagaraṃ, vissakammena māpitaṃ;
```

```
Dasasaddāvivittaṃ taṃ, sammatāḷasamāhitaṃ.
```

<p rend="hangnum">§39.</p>

```
‘‘Na <pb ed="P" n="2.0415" /> tamhi nagare atthi, vallikaṭṭhañca mattikā;
```

```
Sabbasoṇṇamayaṃyeva, jotate niccakālikaṃ.
```

<p rend="hangnum">§40.</p>

```
‘‘Catupākāraparikkhittaṃ, tayo āsuṃ maṇimayā;
```

```
Vemajjhe tālapantī ca, vissakammena māpitā.
```

<p rend="hangnum">§41.</p>

```
‘‘Dasasahassapokkharañño, padumuppalachāditā;
```

```
Puṇḍarīkehi <note>puṇḍarīkādi (syā.)</note> sañchannā, nānāgandhasamīritā.
```

<p rend="hangnum">§42.</p>

```
‘‘Catunnavutito kappe, yaṃ ukkaṃ dhārayiṃ ahaṃ;
```

```
Duggatiṃ nābhijānāmi, ukkadhārassidaṃ phalaṃ.
```

<p rend="hangnum">§43.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§44.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§45.</p>

```
‘‘Paṭisambhidā <pb ed="T" n="2.0092" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ukkāsatiko thero imā gāthāyo

Abhāsitthāti.

Ukkāsatikattherassāpadānaṃ tatiyaṃ.

#### 4. Sumanabījaniyattheraapadānaṃ

<p rend="hangnum">§46.</p>

```
‘‘Vipassino <pb ed="V" n="2.0050" /> bhagavato, bodhiyā pādaputtame;
```

```
Sumano bījaniṃ gayha, abījiṃ bodhimuttamaṃ.
```

<p rend="hangnum">§47.</p>

```
‘‘Ekanavutito <pb ed="M" n="2.0050" /> kappe, abījiṃ bodhimuttamaṃ;
```

```
Duggatiṃ nābhijānāmi, bījanāya idaṃ phalaṃ.
```

<p rend="hangnum">§48.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§49.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§50.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sumanabījaniyo thero imā gāthāyo

Abhāsitthāti.

Sumanabījaniyattherassāpadānaṃ catutthaṃ.

#### 5. Kummāsadāyakattheraapadānaṃ

<p rend="hangnum">§51.</p>

```
‘‘Esanāya <pb ed="T" n="2.0093" /> carantassa, vipassissa mahesino;
```

```
Rittakaṃ pattaṃ disvāna, kummāsaṃ pūrayiṃ ahaṃ.
```

<p rend="hangnum">§52.</p>

```
‘‘Ekanavutito kappe, yaṃ bhikkhaṃ adadiṃ tadā;
```

```
Duggatiṃ nābhijānāmi, kummāsassa idaṃ phalaṃ.
```

<p rend="hangnum">§53.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§54.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§55.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kummāsadāyako thero imā gāthāyo

Abhāsitthāti.

Kummāsadāyakattherassāpadānaṃ pañcamaṃ.

#### 6. Kusaṭṭhakadāyakattheraapadānaṃ

<p rend="hangnum">§56.</p>

```
‘‘Kassapassa <pb ed="V" n="2.0051" /><pb ed="P" n="2.0416" /> bhagavato, brāhmaṇassa vusīmato;
```

```
Pasannacitto sumano, kusaṭṭhakamadāsahaṃ.
```

<p rend="hangnum">§57.</p>

```
‘‘Imasmiṃyeva kappasmiṃ, kusaṭṭhakamadāsahaṃ;
```

```
Duggatiṃ nābhijānāmi, kusaṭṭhakassidaṃ phalaṃ.
```

<p rend="hangnum">§58.</p>

```
‘‘Kilesā <pb ed="T" n="2.0094" /><pb ed="M" n="2.0051" /> jhāpitā mayhaṃ…pe… viharāmi anāsavo.
```

<p rend="hangnum">§59.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§60.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kusaṭṭhakadāyako thero imā gāthāyo

Abhāsitthāti.

Kusaṭṭhakadāyakattherassāpadānaṃ chaṭṭhaṃ.

#### 7. Giripunnāgiyattheraapadānaṃ

<p rend="hangnum">§61.</p>

```
‘‘Sobhito nāma sambuddho, cittakūṭe vasī tadā;
```

```
Gahetvā giripunnāgaṃ, sayambhuṃ abhipūjayiṃ.
```

<p rend="hangnum">§62.</p>

```
‘‘Catunnavutito kappe, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§63.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§64.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§65.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0095" /> sudaṃ āyasmā giripunnāgiyo thero imā gāthāyo

Abhāsitthāti.

Giripunnāgiyattherassāpadānaṃ sattamaṃ.

#### 8. Vallikāraphaladāyakattheraapadānaṃ

<p rend="hangnum">§66.</p>

```
‘‘Sumano <pb ed="V" n="2.0052" /> nāma sambuddho, takkarāyaṃ vasī tadā;
```

```
Vallikāraphalaṃ gayha, sayambhussa adāsahaṃ.
```

<p rend="hangnum">§67.</p>

```
‘‘Ekatiṃse ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§68.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§69.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§70.</p>

```
‘‘Paṭisambhidā <pb ed="M" n="2.0052" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vallikāraphaladāyako thero imā

Gāthāyo abhāsitthāti.

Vallikāraphaladāyakattherassāpadānaṃ aṭṭhamaṃ.

#### 9. Pānadhidāyakattheraapadānaṃ

<p rend="hangnum">§71.</p>

```
‘‘Anomadassī <pb ed="P" n="2.0417" /> bhagavā, lokajeṭṭho narāsabho;
```

```
Divāvihārā nikkhamma, pathamāruhi <note>pītimāruyhi (syā.)</note> cakkhumā.
```

<p rend="hangnum">§72.</p>

```
‘‘Pānadhiṃ <pb ed="T" n="2.0096" /> sukataṃ gayha, addhānaṃ paṭipajjahaṃ;
```

```
Tatthaddasāsiṃ sambuddhaṃ, pattikaṃ cārudassanaṃ.
```

<p rend="hangnum">§73.</p>

```
‘‘Sakaṃ cittaṃ pasādetvā, nīharitvāna pānadhiṃ;
```

```
Pādamūle ṭhapetvāna, idaṃ vacanamabraviṃ.
```

<p rend="hangnum">§74.</p>

```
‘‘‘Abhirūha mahāvīra, sugatinda vināyaka;
```

```
Ito phalaṃ labhissāmi, so me attho samijjhatu’.
```

<p rend="hangnum">§75.</p>

```
‘‘Anomadassī bhagavā, lokajeṭṭho narāsabho;
```

```
Pānadhiṃ abhirūhitvā, idaṃ vacanamabravi.
```

<p rend="hangnum">§76.</p>

```
‘‘‘Yo pānadhiṃ me adāsi, pasanno sehi pāṇibhi;
```

```
Tamahaṃ kittayissāmi, suṇātha mama bhāsato’.
```

<p rend="hangnum">§77.</p>

```
‘‘Buddhassa <pb ed="V" n="2.0053" /> giramaññāya, sabbe devā samāgatā;
```

```
Udaggacittā sumanā, vedajātā katañjalī.
```

<p rend="hangnum">§78.</p>

```
‘‘Pānadhīnaṃ padānena, sukhitoyaṃ bhavissati;
```

```
Pañcapaññāsakkhattuñca, devarajjaṃ karissati.
```

<p rend="hangnum">§79.</p>

```
‘‘Sahassakkhattuṃ rājā ca, cakkavattī bhavissati;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§80.</p>

```
‘‘Aparimeyye ito kappe, okkākakulasambhavo;
```

```
Gotamo nāma gottena <note>nāmena (sabbattha)</note>, satthā loke bhavissati.
```

<p rend="hangnum">§81.</p>

```
‘‘Tassa <pb ed="M" n="2.0053" /> dhammesu dāyādo, oraso dhammanimmito;
```

```
Sabbāsave pariññāya, nibbāyissatināsavo.
```

<p rend="hangnum">§82.</p>

```
‘‘Devaloke <pb ed="T" n="2.0097" /> manusse vā, nibbattissati puññavā;
```

```
Devayānapaṭibhāgaṃ, yānaṃ paṭilabhissati.
```

<p rend="hangnum">§83.</p>

```
‘‘Pāsādā sivikā vayhaṃ, hatthino samalaṅkatā;
```

```
Rathā vājaññasaṃyuttā, sadā pātubhavanti me.
```

<p rend="hangnum">§84.</p>

```
‘‘Agārā nikkhamantopi, rathena nikkhamiṃ ahaṃ;
```

```
Kesesu chijjamānesu, arahattamapāpuṇiṃ.
```

<p rend="hangnum">§85.</p>

```
‘‘Lābhā mayhaṃ suladdhaṃ me, vāṇijjaṃ suppayojitaṃ;
```

```
Datvāna pānadhiṃ ekaṃ, pattomhi acalaṃ padaṃ.
```

<p rend="hangnum">§86.</p>

```
‘‘Aparimeyye ito kappe, yaṃ pānadhimadāsahaṃ;
```

```
Duggatiṃ nābhijānāmi, pānadhissa idaṃ phalaṃ.
```

<p rend="hangnum">§87.</p>

```
‘‘Kilesā <pb ed="P" n="2.0418" /> jhāpitā mayhaṃ…pe… viharāmi anāsavo.
```

<p rend="hangnum">§88.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§89.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pānadhidāyako thero imā gāthāyo

Abhāsitthāti.

Pānadhidāyakattherassāpadānaṃ navamaṃ.

#### 10. Pulinacaṅkamiyattheraapadānaṃ

<p rend="hangnum">§90.</p>

```
‘‘Migaluddo <pb ed="T" n="2.0098" /><pb ed="V" n="2.0054" /> pure āsiṃ, araññe kānane ahaṃ;
```

```
Vātamigaṃ gavesanto, caṅkamaṃ addasaṃ ahaṃ.
```

<p rend="hangnum">§91.</p>

```
‘‘Ucchaṅgena pulinaṃ <note>puḷinaṃ (sī. syā. pī. ka.)</note> gayha, caṅkame okiriṃ ahaṃ;
```

```
Pasannacitto sumano, sugatassa sirīmato.
```

<p rend="hangnum">§92.</p>

```
‘‘Ekatiṃse ito kappe, pulinaṃ okiriṃ ahaṃ;
```

```
Duggatiṃ nābhijānāmi, pulinassa idaṃ phalaṃ.
```

<p rend="hangnum">§93.</p>

```
‘‘Kilesā <pb ed="M" n="2.0054" /> jhāpitā mayhaṃ…pe… viharāmi anāsavo.
```

<p rend="hangnum">§94.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§95.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pulinacaṅkamiyo thero imā gāthāyo

Abhāsitthāti.

Pulinacaṅkamiyattherassāpadānaṃ dasamaṃ.

<trailer rend="centre">Naḷamālivaggo aṭṭhacattālīsamo.</trailer>

Tassuddānaṃ –

```
Naḷamālī maṇidado, ukkāsatikabījanī;
```

```
Kummāso ca kusaṭṭho ca, giripunnāgiyopi ca.
```

```
Vallikāro <pb ed="T" n="2.0099" /> pānadhido, atho pulinacaṅkamo;
```

```
Gāthāyo pañcanavuti, gaṇitāyo vibhāvibhi.
```

### 49. Paṃsukūlavaggo

#### 1. Paṃsukūlasaññakattheraapadānaṃ

<p rend="hangnum">§1.</p>

```
‘‘Tisso <pb ed="M" n="2.0055" /><pb ed="V" n="2.0055" /> nāmāsi bhagavā, sayambhū aggapuggalo;
```

```
Paṃsukūlaṃ ṭhapetvāna, vihāraṃ pāvisī jino.
```

<p rend="hangnum">§2.</p>

```
‘‘Vinataṃ <note>sajjitaṃ (syā.), tiyantaṃ (pī.)</note> dhanumādāya, bhakkhatthāya cariṃ ahaṃ;
```

```
Maṇḍalaggaṃ gahetvāna, kānanaṃ pāvisiṃ ahaṃ.
```

<p rend="hangnum">§3.</p>

```
‘‘Tatthaddasaṃ <pb ed="P" n="2.0419" /> paṃsukūlaṃ, dumagge laggitaṃ tadā;
```

```
Cāpaṃ tattheva nikkhippa, sire katvāna añjaliṃ.
```

<p rend="hangnum">§4.</p>

```
‘‘Pasannacitto sumano, vipulāya ca pītiyā;
```

```
Buddhaseṭṭhaṃ saritvāna, paṃsukūlaṃ avandahaṃ.
```

<p rend="hangnum">§5.</p>

```
‘‘Dvenavute ito kappe, paṃsukūlamavandahaṃ;
```

```
Duggatiṃ nābhijānāmi, vandanāya idaṃ phalaṃ.
```

<p rend="hangnum">§6.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§7.</p>

```
‘‘Svāgataṃ <pb ed="T" n="2.0100" /> vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§8.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā paṃsukūlasaññako thero imā gāthāyo

Abhāsitthāti.

Paṃsukūlasaññakattherassāpadānaṃ paṭhamaṃ.

#### 2. Buddhasaññakattheraapadānaṃ

<p rend="hangnum">§9.</p>

```
‘‘Ajjhāyako <pb ed="V" n="2.0056" /> mantadharo, tiṇṇaṃ vedāna pāragū;
```

```
Lakkhaṇe itihāse ca, sanighaṇḍusakeṭubhe.
```

<p rend="hangnum">§10.</p>

```
‘‘Nadīsotapaṭibhāgā<pb ed="M" n="2.0056" />, sissā āyanti me tadā;
```

```
Tesāhaṃ mante <note>mantaṃ (syā. ka.)</note> vācemi, rattindivamatandito.
```

<p rend="hangnum">§11.</p>

```
‘‘Siddhattho nāma sambuddho, loke uppajji tāvade;
```

```
Tamandhakāraṃ nāsetvā, ñāṇālokaṃ pavattayi.
```

<p rend="hangnum">§12.</p>

```
‘‘Mama aññataro sisso, sissānaṃ so kathesi me;
```

```
Sutvāna te etamatthaṃ, ārocesuṃ mamaṃ tadā.
```

<p rend="hangnum">§13.</p>

```
‘‘Buddho loke samuppanno, sabbaññū lokanāyako;
```

```
Tassānuvattati jano, lābho amhaṃ na vijjati <note>na hessati (sī. pī.)</note>.
```

<p rend="hangnum">§14.</p>

```
‘‘Adhiccuppattikā buddhā, cakkhumanto mahāyasā;
```

```
Yaṃnūnāhaṃ buddhaseṭṭhaṃ, passeyyaṃ lokanāyakaṃ.
```

<p rend="hangnum">§15.</p>

```
‘‘Ajinaṃ <pb ed="T" n="2.0101" /> me gahetvāna, vākacīraṃ kamaṇḍaluṃ;
```

```
Assamā abhinikkhamma, sisse āmantayiṃ ahaṃ.
```

<p rend="hangnum">§16.</p>

```
‘‘Odumbarikapupphaṃva, candamhi sasakaṃ yathā;
```

```
Vāyasānaṃ yathā khīraṃ, dullabho lokanāyako <note>dullabhā lokanāyakā (sī.), dullabhaṃ lokanāyakaṃ (syā. pī. ka.)</note>.
```

<p rend="hangnum">§17.</p>

```
‘‘Buddho lokamhi uppanno, manussattampi dullabhaṃ;
```

```
Ubhosu vijjamānesu, savanañca sudullabhaṃ.
```

<p rend="hangnum">§18.</p>

```
‘‘Buddho loke samuppanno, cakkhuṃ lacchāma no bhavaṃ;
```

```
Etha sabbe gamissāma, sammāsambuddhasantikaṃ.
```

<p rend="hangnum">§19.</p>

```
‘‘Kamaṇḍaludharā <pb ed="P" n="2.0420" /> sabbe, kharājinanivāsino;
```

```
Te jaṭā bhārabharitā, nikkhamuṃ vipinā tadā.
```

<p rend="hangnum">§20.</p>

```
‘‘Yugamattaṃ pekkhamānā, uttamatthaṃ gavesino;
```

```
Āsattidosarahitā, asambhītāva kesarī.
```

<p rend="hangnum">§21.</p>

```
‘‘Appakiccā aloluppā, nipakā santavuttino;
```

```
Uñchāya caramānā te, buddhaseṭṭhamupāgamuṃ.
```

<p rend="hangnum">§22.</p>

```
‘‘Diyaḍḍhayojane <pb ed="V" n="2.0057" /> sese, byādhi me upapajjatha;
```

```
Buddhaseṭṭhaṃ saritvāna, tattha kālaṅkato ahaṃ.
```

<p rend="hangnum">§23.</p>

```
‘‘Catunnavutito <pb ed="M" n="2.0057" /> kappe, yaṃ saññamalabhiṃ tadā;
```

```
Duggatiṃ nābhijānāmi, buddhasaññāyidaṃ phalaṃ.
```

<p rend="hangnum">§24.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§25.</p>

```
‘‘Svāgataṃ <pb ed="T" n="2.0102" /> vata me āsi…pe… kataṃ buddhassa sāsanaṃ.
```

<p rend="hangnum">§26.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā buddhasaññako thero imā gāthāyo

Abhāsitthāti.

Buddhasaññakattherassāpadānaṃ dutiyaṃ.

#### 3. Bhisadāyakattheraapadānaṃ

<p rend="hangnum">§27.</p>

```
‘‘Ogayha yaṃ <note>ogayhāhaṃ (sī. syā. pī.)</note> pokkharaṇiṃ, nānākuñjarasevitaṃ;
```

```
Uddharāmi bhisaṃ tattha, ghāsahetu <note>asanahetu (syā.)</note> ahaṃ tadā.
```

<p rend="hangnum">§28.</p>

```
‘‘Bhagavā tamhi samaye, padumuttarasavhayo;
```

```
Rattambaradharo <note>rattakambaladharo (syā.)</note> buddho, gacchati anilañjase.
```

<p rend="hangnum">§29.</p>

```
‘‘Dhunanto paṃsukūlāni, saddamassosahaṃ tadā;
```

```
Uddhaṃ nijjhāyamānohaṃ, addasaṃ lokanāyakaṃ.
```

<p rend="hangnum">§30.</p>

```
‘‘Tattheva ṭhitako santo, āyāciṃ lokanāyakaṃ;
```

```
Madhuṃ bhisehi savati, khīraṃ sappiṃ muḷālibhi.
```

<p rend="hangnum">§31.</p>

```
‘‘Paṭiggaṇhātu me buddho, anukampāya cakkhumā;
```

```
Tato kāruṇiko satthā, oruhitvā mahāyaso.
```

<p rend="hangnum">§32.</p>

```
‘‘Paṭiggaṇhi mamaṃ bhikkhaṃ, anukampāya cakkhumā;
```

```
Paṭiggahetvā sambuddho, akā me anumodanaṃ.
```

<p rend="hangnum">§33.</p>

```
‘‘‘Sukhī <pb ed="T" n="2.0103" /> hotu <note>hohi (sī. syā. pī. ka.)</note> mahāpuñña, gati tuyhaṃ samijjhatu;
```

```
Iminā bhisadānena, labhassu vipulaṃ sukhaṃ’.
```

<p rend="hangnum">§34.</p>

```
‘‘Idaṃ <pb ed="V" n="2.0058" /><pb ed="P" n="2.0421" /> vatvāna sambuddho, jalajuttamanāmako;
```

```
Bhikkhamādāya sambuddho, ambarenāgamā jino.
```

<p rend="hangnum">§35.</p>

```
‘‘Tato <pb ed="M" n="2.0058" /> bhisaṃ gahetvāna, āgacchiṃ mama assamaṃ;
```

```
Bhisaṃ rukkhe lagetvāna <note>laggitvāna (syā. ka.)</note>, mama dānamanussariṃ.
```

<p rend="hangnum">§36.</p>

```
‘‘Mahāvāto vuṭṭhahitvā, sañcālesi vanaṃ tadā;
```

```
Ākāso abhinādittha, asaniyā phalantiyā.
```

<p rend="hangnum">§37.</p>

```
‘‘Tato me asanipāto, matthake nipatī tadā;
```

```
Sohaṃ nisinnako santo, tattha kālaṅkato ahuṃ.
```

<p rend="hangnum">§38.</p>

```
‘‘Puññakammena saṃyutto, tusitaṃ upapajjahaṃ;
```

```
Kaḷevaraṃ me patitaṃ, devaloke ramiṃ ahaṃ.
```

<p rend="hangnum">§39.</p>

```
‘‘Chaḷasītisahassāni, nāriyo samalaṅkatā;
```

```
Sāyapātaṃ <note>sāyaṃ pātaṃ (syā. ka.)</note> upaṭṭhanti, bhisadānassidaṃ phalaṃ.
```

<p rend="hangnum">§40.</p>

```
‘‘Manussayonimāgantvā, sukhito homahaṃ sadā;
```

```
Bhoge me ūnatā natthi, bhisadānassidaṃ phalaṃ.
```

<p rend="hangnum">§41.</p>

```
‘‘Anukampitako tena, devadevena tādinā;
```

```
Sabbāsavā parikkhīṇā, natthi dāni punabbhavo.
```

<p rend="hangnum">§42.</p>

```
‘‘Satasahassito kappe, yaṃ bhisaṃ <note>bhikkhaṃ (sabbattha)</note> adadiṃ tadā;
```

```
Duggatiṃ nābhijānāmi, bhisadānassidaṃ phalaṃ.
```

<p rend="hangnum">§43.</p>

```
‘‘Kilesā <pb ed="T" n="2.0104" /> jhāpitā mayhaṃ…pe… viharāmi anāsavo.
```

<p rend="hangnum">§44.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§45.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā bhisadāyako thero imā gāthāyo

Abhāsitthāti.

Bhisadāyakattherassāpadānaṃ tatiyaṃ.

#### 4. Ñāṇathavikattheraapadānaṃ

<p rend="hangnum">§46.</p>

```
‘‘Dakkhiṇe <pb ed="V" n="2.0059" /> himavantassa, sukato assamo mama;
```

```
Uttamatthaṃ gavesanto, vasāmi vipine tadā.
```

<p rend="hangnum">§47.</p>

```
‘‘Lābhālābhena <pb ed="M" n="2.0059" /> santuṭṭho, mūlena ca phalena ca;
```

```
Anvesanto ācariyaṃ, vasāmi ekako ahaṃ.
```

<p rend="hangnum">§48.</p>

```
‘‘Sumedho nāma sambuddho, loke uppajji tāvade;
```

```
Catusaccaṃ pakāseti, uddharanto mahājanaṃ.
```

<p rend="hangnum">§49.</p>

```
‘‘Nāhaṃ suṇomi sambuddhaṃ, napi me koci saṃsati <note>bhāsati (sī.), sāsati (syā. pī.)</note>;
```

```
Aṭṭhavasse atikkante, assosiṃ lokanāyakaṃ.
```

<p rend="hangnum">§50.</p>

```
‘‘Aggidāruṃ <pb ed="P" n="2.0422" /> nīharitvā, sammajjitvāna assamaṃ;
```

```
Khāribhāraṃ gahetvāna, nikkhamiṃ vipinā ahaṃ.
```

<p rend="hangnum">§51.</p>

```
‘‘Ekarattiṃ <pb ed="T" n="2.0105" /> vasantohaṃ, gāmesu nigamesu ca;
```

```
Anupubbena candavatiṃ, tadāhaṃ upasaṅkamiṃ.
```

<p rend="hangnum">§52.</p>

```
‘‘Bhagavā tamhi samaye, sumedho lokanāyako;
```

```
Uddharanto bahū satte, deseti amataṃ padaṃ.
```

<p rend="hangnum">§53.</p>

```
‘‘Janakāyamatikkamma, vanditvā jinasāgaraṃ;
```

```
Ekaṃsaṃ ajinaṃ katvā, santhaviṃ lokanāyakaṃ.
```

<p rend="hangnum">§54.</p>

```
‘‘‘Tuvaṃ satthā ca ketu ca, dhajo yūpo ca pāṇinaṃ;
```

```
Parāyano <note>parāyaṇo (sī. pī.)</note> patiṭṭhā ca, dīpo ca dvipaduttamo.
```

Ekavīsatimaṃ bhāṇavāraṃ.

<p rend="hangnum">§55.</p>

```
‘‘‘Nepuñño dassane vīro, tāresi janataṃ tuvaṃ;
```

```
Natthañño tārako loke, tavuttaritaro mune.
```

<p rend="hangnum">§56.</p>

```
‘‘‘Sakkā theve <note>have (sī. pī.) bhave (syā. ka.)</note> kusaggena, pametuṃ sāgaruttame <note>sāgaruttamo (sī. syā. pī.)</note>;
```

```
Natveva tava sabbaññu, ñāṇaṃ sakkā pametave.
```

<p rend="hangnum">§57.</p>

```
‘‘‘Tuladaṇḍe <pb ed="V" n="2.0060" /> <note>tulamaṇḍale (sī. pī.)</note> ṭhapetvāna, mahiṃ <note>mahī (syā. pī.)</note> sakkā dharetave;
```

```
Natveva tava paññāya, pamāṇamatthi cakkhuma.
```

<p rend="hangnum">§58.</p>

```
‘‘‘Ākāso minituṃ sakkā, rajjuyā aṅgulena vā;
```

```
Natveva tava sabbaññu, sīlaṃ sakkā pametave.
```

<p rend="hangnum">§59.</p>

```
‘‘‘Mahāsamudde <pb ed="M" n="2.0060" /> udakaṃ, ākāso ca vasundharā;
```

```
Parimeyyāni etāni, appameyyosi cakkhuma’.
```

<p rend="hangnum">§60.</p>

```
‘‘Chahi <pb ed="T" n="2.0106" /> gāthāhi sabbaññuṃ, kittayitvā mahāyasaṃ;
```

```
Añjaliṃ paggahetvāna, tuṇhī aṭṭhāsahaṃ tadā.
```

<p rend="hangnum">§61.</p>

```
‘‘Yaṃ vadanti sumedhoti, bhūripaññaṃ sumedhasaṃ;
```

```
Bhikkhusaṅghe nisīditvā, imā gāthā abhāsatha.
```

<p rend="hangnum">§62.</p>

```
‘‘‘Yo me ñāṇaṃ pakittesi, vippasannena cetasā;
```

```
Tamahaṃ kittayissāmi, suṇātha mama bhāsato.
```

<p rend="hangnum">§63.</p>

```
‘‘‘Sattasattati kappāni, devaloke ramissati;
```

```
Sahassakkhattuṃ devindo, devarajjaṃ karissati.
```

<p rend="hangnum">§64.</p>

```
‘‘‘Anekasatakkhattuñca, cakkavattī bhavissati;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§65.</p>

```
‘‘‘Devabhūto <pb ed="P" n="2.0423" /> manusso vā, puññakammasamāhito;
```

```
Anūnamanasaṅkappo, tikkhapañño bhavissati’.
```

<p rend="hangnum">§66.</p>

```
‘‘Tiṃsakappasahassamhi, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§67.</p>

```
‘‘Agārā abhinikkhamma, pabbajissati kiñcano;
```

```
Jātiyā sattavassena, arahattaṃ phusissati.
```

<p rend="hangnum">§68.</p>

```
‘‘Yato sarāmi attānaṃ, yato pattosmi sāsanaṃ;
```

```
Etthantare na jānāmi, cetanaṃ amanoramaṃ.
```

<p rend="hangnum">§69.</p>

```
‘‘Saṃsaritvā bhave sabbe, sampattānubhaviṃ ahaṃ;
```

```
Bhoge <pb ed="T" n="2.0107" /> me ūnatā natthi, phalaṃ ñāṇassa thomane.
```

<p rend="hangnum">§70.</p>

```
‘‘Tiyaggī nibbutā mayhaṃ, bhavā sabbe samūhatā;
```

```
Sabbāsavā parikkhīṇā, natthi dāni punabbhavo.
```

<p rend="hangnum">§71.</p>

```
‘‘Tiṃsakappasahassamhi<pb ed="V" n="2.0061" />, yaṃ ñāṇamathaviṃ ahaṃ <note>mabhithomayiṃ (sī. pī.), mabhithomahaṃ (syā.)</note>;
```

```
Duggatiṃ nābhijānāmi, phalaṃ ñāṇassa thomane.
```

<p rend="hangnum">§72.</p>

```
‘‘Kilesā <pb ed="M" n="2.0061" /> jhāpitā mayhaṃ…pe… viharāmi anāsavo.
```

<p rend="hangnum">§73.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§74.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ñāṇathaviko thero imā gāthāyo

Abhāsitthāti.

Ñāṇathavikattherassāpadānaṃ catutthaṃ.

#### 5. Candanamāliyattheraapadānaṃ

<p rend="hangnum">§75.</p>

```
‘‘Pañca kāmaguṇe hitvā, piyarūpe manorame;
```

```
Asītikoṭiyo hitvā, pabbajiṃ anagāriyaṃ.
```

<p rend="hangnum">§76.</p>

```
‘‘Pabbajitvāna kāyena, pāpakammaṃ vivajjayiṃ;
```

```
Vacīduccaritaṃ hitvā, nadīkūle vasāmahaṃ.
```

<p rend="hangnum">§77.</p>

```
‘‘Ekakaṃ <pb ed="T" n="2.0108" /> maṃ viharantaṃ, buddhaseṭṭho upāgami;
```

```
Nāhaṃ jānāmi buddhoti, akāsiṃ paṭisantharaṃ <note>paṭisandhāraṃ (ka.)</note>.
```

<p rend="hangnum">§78.</p>

```
‘‘Karitvā paṭisanthāraṃ, nāmagottamapucchahaṃ;
```

```
‘Devatānusi gandhabbo, adu sakko purindado.
```

<p rend="hangnum">§79.</p>

```
‘‘‘Ko vā tvaṃ kassa vā putto, mahābrahmā idhāgato;
```

```
Virocesi disā sabbā, udayaṃ sūriyo yathā.
```

<p rend="hangnum">§80.</p>

```
‘‘‘Sahassārāni <pb ed="P" n="2.0424" /> cakkāni, pāde dissanti mārisa;
```

```
Ko vā tvaṃ kassa vā putto, kathaṃ jānemu taṃ mayaṃ;
```

```
Nāmagottaṃ pavedehi, saṃsayaṃ apanehi me’.
```

<p rend="hangnum">§81.</p>

```
‘‘‘Namhi devo na gandhabbo, namhi <note>nāpi (sī.)</note> sakko purindado;
```

```
Brahmabhāvo ca me natthi, etesaṃ uttamo ahaṃ.
```

<p rend="hangnum">§82.</p>

```
‘‘‘Atīto visayaṃ tesaṃ, dālayiṃ kāmabandhanaṃ;
```

```
Sabbe kilese jhāpetvā, patto sambodhimuttamaṃ’.
```

<p rend="hangnum">§83.</p>

```
‘‘Tassa <pb ed="M" n="2.0062" /><pb ed="V" n="2.0062" /> vācaṃ suṇitvāhaṃ, idaṃ vacanamabraviṃ;
```

```
‘Yadi buddhoti sabbaññū, nisīda tvaṃ mahāmune.
```

<p rend="hangnum">§84.</p>

```
‘Tamahaṃ pūjayissāmi, dukkhassantakaro tuvaṃ’;
```

```
‘‘Pattharitvā jinacammaṃ, adāsi satthuno ahaṃ.
```

<p rend="hangnum">§85.</p>

```
‘‘Nisīdi tattha bhagavā, sīhova girigabbhare;
```

```
Khippaṃ pabbatamāruyha, ambassa phalamaggahiṃ.
```

<p rend="hangnum">§86.</p>

```
‘‘Sālakalyāṇikaṃ pupphaṃ, candanañca mahārahaṃ;
```

```
Khippaṃ <pb ed="T" n="2.0109" /> paggayha taṃ sabbaṃ, upetvā lokanāyakaṃ.
```

<p rend="hangnum">§87.</p>

```
‘‘Phalaṃ buddhassa datvāna, sālapupphamapūjayiṃ;
```

```
Candanaṃ anulimpitvā, avandiṃ satthuno ahaṃ.
```

<p rend="hangnum">§88.</p>

```
‘‘Pasannacitto sumano, vipulāya ca pītiyā;
```

```
Ajinamhi nisīditvā, sumedho lokanāyako.
```

<p rend="hangnum">§89.</p>

```
‘‘Mama kammaṃ pakittesi, hāsayanto mamaṃ tadā;
```

```
‘Iminā phaladānena, gandhamālehi cūbhayaṃ.
```

<p rend="hangnum">§90.</p>

```
‘‘‘Pañcavīse kappasate, devaloke ramissati;
```

```
Anūnamanasaṅkappo, vasavattī bhavissati.
```

<p rend="hangnum">§91.</p>

```
‘‘‘Chabbīsatikappasate, manussattaṃ gamissati;
```

```
Bhavissati cakkavattī, cāturanto mahiddhiko.
```

<p rend="hangnum">§92.</p>

```
‘‘‘Vebhāraṃ nāma nagaraṃ, vissakammena māpitaṃ;
```

```
Hessati sabbasovaṇṇaṃ, nānāratanabhūsitaṃ.
```

<p rend="hangnum">§93.</p>

```
‘‘‘Eteneva upāyena, saṃsarissati so bhave <note>yoniso (syā. pī.)</note>;
```

```
Sabbattha pūjito hutvā, devatte atha mānuse.
```

<p rend="hangnum">§94.</p>

```
‘‘‘Pacchime bhave sampatte, brahmabandhu bhavissati;
```

```
Agārā abhinikkhamma, anagārī bhavissati;
```

```
Abhiññāpāragū hutvā, nibbāyissatināsavo’.
```

<p rend="hangnum">§95.</p>

```
‘‘Idaṃ <pb ed="P" n="2.0425" /> vatvāna sambuddho, sumedho lokanāyako;
```

```
Mama nijjhāyamānassa, pakkāmi anilañjase.
```

<p rend="hangnum">§96.</p>

```
‘‘Tena <pb ed="T" n="2.0110" /><pb ed="M" n="2.0063" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§97.</p>

```
‘‘Tusitato <pb ed="V" n="2.0063" /> cavitvāna, nibbattiṃ mātukucchiyaṃ;
```

```
Bhoge me ūnatā natthi, yamhi gabbhe vasāmahaṃ.
```

<p rend="hangnum">§98.</p>

```
‘‘Mātukucchigate mayi, annapānañca bhojanaṃ;
```

```
Mātuyā mama chandena, nibbattati yadicchakaṃ.
```

<p rend="hangnum">§99.</p>

```
‘‘Jātiyā pañcavassena, pabbajiṃ anagāriyaṃ;
```

```
Oropitamhi kesamhi, arahattamapāpuṇiṃ.
```

<p rend="hangnum">§100.</p>

```
‘‘Pubbakammaṃ gavesanto, orena nāddasaṃ ahaṃ;
```

```
Tiṃsakappasahassamhi, mama kammamanussariṃ.
```

<p rend="hangnum">§101.</p>

```
‘‘Namo te purisājañña, namo te purisuttama;
```

```
Tava sāsanamāgamma, pattomhi acalaṃ padaṃ.
```

<p rend="hangnum">§102.</p>

```
‘‘Tiṃsakappasahassamhi, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§103.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§104.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§105.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0111" /> sudaṃ āyasmā candanamāliyo thero imā gāthāyo

Abhāsitthāti.

Candanamāliyattherassāpadānaṃ pañcamaṃ.

#### 6. Dhātupūjakattheraapadānaṃ

<p rend="hangnum">§106.</p>

```
‘‘Nibbute lokanāthamhi, siddhatthe lokanāyake;
```

```
Mama ñātī samānetvā, dhātupūjaṃ akāsahaṃ.
```

<p rend="hangnum">§107.</p>

```
‘‘Catunnavutito kappe, yaṃ dhātumabhipūjayiṃ;
```

```
Duggatiṃ nābhijānāmi, dhātupūjāyidaṃ phalaṃ.
```

<p rend="hangnum">§108.</p>

```
‘‘Kilesā <pb ed="M" n="2.0064" /> jhāpitā mayhaṃ…pe… viharāmi anāsavo.
```

<p rend="hangnum">§109.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§110.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā dhātupūjako thero imā gāthāyo

Abhāsitthāti.

Dhātupūjakattherassāpadānaṃ chaṭṭhaṃ.

#### 7. Pulinuppādakattheraapadānaṃ

<p rend="hangnum">§111.</p>

```
‘‘Pabbate <pb ed="V" n="2.0064" /><pb ed="P" n="2.0426" /> himavantamhi, devalo nāma tāpaso;
```

```
Tattha me caṅkamo āsi, amanussehi māpito.
```

<p rend="hangnum">§112.</p>

```
‘‘Jaṭābhārena <pb ed="T" n="2.0112" /> <note>jaṭābhārassa (syā. ka.)</note> bharito, kamaṇḍaludharo sadā;
```

```
Uttamatthaṃ gavesanto, vipinā nikkhamiṃ tadā.
```

<p rend="hangnum">§113.</p>

```
‘‘Cullāsītisahassāni, sissā mayhaṃ upaṭṭhahuṃ;
```

```
Sakakammābhipasutā, vasanti vipine tadā.
```

<p rend="hangnum">§114.</p>

```
‘‘Assamā abhinikkhamma, akaṃ pulinacetiyaṃ;
```

```
Nānāpupphaṃ samānetvā, taṃ cetiyamapūjayiṃ.
```

<p rend="hangnum">§115.</p>

```
‘‘Tattha cittaṃ pasādetvā, assamaṃ pavisāmahaṃ;
```

```
Sabbe sissā samāgantvā, etamatthaṃ pucchiṃsu maṃ <note>etamatthamapucchu maṃ (sī.), etamattaṃ apucchiṃsu (syā. ka.)</note>.
```

<p rend="hangnum">§116.</p>

```
‘‘‘Pulinena kato thūpo <note>kato thūpe (sī.)</note>, yaṃ tvaṃ deva <note>devaṃ (sī. pī.)</note> massati;
```

```
Mayampi ñātumicchāma, puṭṭho ācikkha no tuvaṃ’.
```

<p rend="hangnum">§117.</p>

```
‘‘‘Niddiṭṭhā nu <note>niddiṭṭhā no (sī. pī.), diṭṭhāno vo (syā.)</note> mantapade, cakkhumanto mahāyasā;
```

```
Te kho ahaṃ namassāmi, buddhaseṭṭhe mahāyase’.
```

<p rend="hangnum">§118.</p>

```
‘‘‘Kīdisā te mahāvīrā, sabbaññū lokanāyakā;
```

```
Kathaṃvaṇṇā kathaṃsīlā, kīdisā te mahāyasā’.
```

<p rend="hangnum">§119.</p>

```
‘‘‘Bāttiṃsalakkhaṇā <pb ed="M" n="2.0065" /> buddhā, cattālīsadijāpi ca;
```

```
Nettā gopakhumā tesaṃ, jiñjukā phalasannibhā.
```

<p rend="hangnum">§120.</p>

```
‘‘‘Gacchamānā ca te buddhā, yugamattañca pekkhare;
```

```
Na tesaṃ jāṇu nadati, sandhisaddo na suyyati.
```

<p rend="hangnum">§121.</p>

```
‘‘‘Gacchamānā ca sugatā, uddharantāva gacchare;
```

```
Paṭhamaṃ dakkhiṇaṃ pādaṃ, buddhānaṃ esa dhammatā.
```

<p rend="hangnum">§122.</p>

```
‘‘‘Asambhītā <pb ed="T" n="2.0113" /> ca te buddhā, migarājāva kesarī;
```

```
Nevukkaṃsenti attānaṃ, no ca vambhenti pāṇinaṃ.
```

<p rend="hangnum">§123.</p>

```
‘‘‘Mānāvamānato muttā, samā sabbesu pāṇisu;
```

```
Anattukkaṃsakā buddhā, buddhānaṃ esa dhammatā.
```

<p rend="hangnum">§124.</p>

```
‘‘‘Uppajjantā <pb ed="V" n="2.0065" /> ca sambuddhā, ālokaṃ dassayanti te;
```

```
Chappakāraṃ pakampenti, kevalaṃ vasudhaṃ imaṃ.
```

<p rend="hangnum">§125.</p>

```
‘‘‘Passanti <pb ed="P" n="2.0427" /> nirayañcete, nibbāti nirayo tadā;
```

```
Pavassati mahāmegho, buddhānaṃ esa dhammatā.
```

<p rend="hangnum">§126.</p>

```
‘‘‘Īdisā te mahānāgā, atulā ca <note>te (syā. ka.)</note> mahāyasā;
```

```
Vaṇṇato anatikkantā, appameyyā tathāgatā’.
```

<p rend="hangnum">§127.</p>

```
‘‘‘Anumodiṃsu me vākyaṃ, sabbe sissā sagāravā;
```

```
Tathā ca paṭipajjiṃsu, yathāsatti yathābalaṃ’.
```

<p rend="hangnum">§128.</p>

```
‘‘Paṭipūjenti pulinaṃ, sakakammābhilāsino;
```

```
Saddahantā mama vākyaṃ, buddhasakkatamānasā <note>buddhattagatamānasā (sī. syā. pī.)</note>.
```

<p rend="hangnum">§129.</p>

```
‘‘Tadā cavitvā tusitā, devaputto mahāyaso;
```

```
Uppajji mātukucchimhi, dasasahassi kampatha.
```

<p rend="hangnum">§130.</p>

```
‘‘Assamassāvidūramhi, caṅkamamhi ṭhito ahaṃ;
```

```
Sabbe sissā samāgantvā, āgacchuṃ mama santike.
```

<p rend="hangnum">§131.</p>

```
‘‘Usabhova mahī nadati, migarājāva kūjati;
```

```
Susumārova <note>suṃsumārova (sī. syā. pī.)</note> saḷati, kiṃ vipāko bhavissati.
```

<p rend="hangnum">§132.</p>

```
‘‘Yaṃ <pb ed="T" n="2.0114" /><pb ed="M" n="2.0066" /> pakittemi sambuddhaṃ, sikatāthūpasantike;
```

```
So dāni bhagavā satthā, mātukucchimupāgami.
```

<p rend="hangnum">§133.</p>

```
‘‘Tesaṃ dhammakathaṃ vatvā, kittayitvā mahāmuniṃ;
```

```
Uyyojetvā sake sisse, pallaṅkamābhujiṃ ahaṃ.
```

<p rend="hangnum">§134.</p>

```
‘‘Balañca vata me khīṇaṃ, byādhinā <note>byādhito (sī. syā. pī. ka.)</note> paramena taṃ;
```

```
Buddhaseṭṭhaṃ saritvāna, tattha kālaṅkato <note>kālakato (sī. pī.)</note> ahaṃ.
```

<p rend="hangnum">§135.</p>

```
‘‘Sabbe sissā samāgantvā, akaṃsu citakaṃ tadā;
```

```
Kaḷevarañca me gayha, citakaṃ abhiropayuṃ.
```

<p rend="hangnum">§136.</p>

```
‘‘Citakaṃ parivāretvā, sīse katvāna añjaliṃ;
```

```
Sokasallaparetā te, vikkandiṃsu samāgatā.
```

<p rend="hangnum">§137.</p>

```
‘‘Tesaṃ lālappamānānaṃ, agamaṃ citakaṃ tadā;
```

```
‘Ahaṃ ācariyo tumhaṃ, mā socittha sumedhasā.
```

<p rend="hangnum">§138.</p>

```
‘‘‘Sadatthe <pb ed="V" n="2.0066" /> vāyameyyātha, rattindivamatanditā;
```

```
Mā vo pamattā ahuttha <note>ahuvattha (sī.)</note>, khaṇo vo paṭipādito’.
```

<p rend="hangnum">§139.</p>

```
‘‘Sake sissenusāsitvā, devalokaṃ punāgamiṃ;
```

```
Aṭṭhārasa ca kappāni, devaloke ramāmahaṃ.
```

<p rend="hangnum">§140.</p>

```
‘‘Satānaṃ <pb ed="P" n="2.0428" /> pañcakkhattuñca, cakkavattī ahosahaṃ;
```

```
Anekasatakkhattuñca, devarajjamakārayiṃ.
```

<p rend="hangnum">§141.</p>

```
‘‘Avasesesu kappesu, vokiṇṇo <note>vokiṇṇaṃ (sī. syā. ka.)</note> saṃsariṃ ahaṃ;
```

```
Duggatiṃ nābhijānāmi, uppādassa idaṃ phalaṃ <note>pulinapūjāyidaṃ phalaṃ (sī.)</note>.
```

<p rend="hangnum">§142.</p>

```
‘‘Yathā <pb ed="T" n="2.0115" /> komudike māse, bahū pupphanti pādapā;
```

```
Tathevāhampi samaye, pupphitomhi mahesinā.
```

<p rend="hangnum">§143.</p>

```
‘‘Vīriyaṃ me dhuradhorayhaṃ, yogakkhemādhivāhanaṃ;
```

```
Nāgova bandhanaṃ chetvā, viharāmi anāsavo.
```

<p rend="hangnum">§144.</p>

```
‘‘Satasahassito kappe, yaṃ buddhamabhikittayiṃ;
```

```
Duggatiṃ nābhijānāmi, kittanāya idaṃ phalaṃ.
```

<p rend="hangnum">§145.</p>

```
‘‘Kilesā <pb ed="M" n="2.0067" /> jhāpitā mayhaṃ…pe… viharāmi anāsavo.
```

<p rend="hangnum">§146.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§147.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pulinuppādako thero imā gāthāyo

Abhāsitthāti.

Pulinuppādakattherassāpadānaṃ sattamaṃ.

#### 8. Taraṇiyattheraapadānaṃ

<p rend="hangnum">§148.</p>

```
‘‘Atthadassī tu bhagavā, sayambhū lokanāyako;
```

```
Vinatā nadiyā tīraṃ <note>tīre (syā. pī. ka.)</note>, upāgacchi tathāgato.
```

<p rend="hangnum">§149.</p>

```
‘‘Udakā abhinikkhamma, kacchapo vārigocaro;
```

```
Buddhaṃ tāretukāmohaṃ, upesiṃ lokanāyakaṃ.
```

<p rend="hangnum">§150.</p>

```
‘‘‘Abhirūhatu <pb ed="T" n="2.0116" /><pb ed="V" n="2.0067" /> maṃ buddho, atthadassī mahāmuni;
```

```
Ahaṃ taṃ tārayissāmi, dukkhassantakaro tuvaṃ’.
```

<p rend="hangnum">§151.</p>

```
‘‘Mama saṅkappamaññāya, atthadassī mahāyaso;
```

```
Abhirūhitvā me piṭṭhiṃ, aṭṭhāsi lokanāyako.
```

<p rend="hangnum">§152.</p>

```
‘‘Yato sarāmi attānaṃ, yato pattosmi viññutaṃ;
```

```
Sukhaṃ me tādisaṃ natthi, phuṭṭhe pādatale yathā.
```

<p rend="hangnum">§153.</p>

```
‘‘Uttaritvāna sambuddho, atthadassī mahāyaso;
```

```
Nadītīramhi ṭhatvāna, imā gāthā abhāsatha.
```

<p rend="hangnum">§154.</p>

```
‘‘‘Yāvatā <pb ed="P" n="2.0429" /> vattate cittaṃ, gaṅgāsotaṃ tarāmahaṃ;
```

```
Ayañca kacchapo rājā, tāresi mama paññavā.
```

<p rend="hangnum">§155.</p>

```
‘‘‘Iminā buddhataraṇena, mettacittavatāya ca;
```

```
Aṭṭhārase kappasate, devaloke ramissati.
```

<p rend="hangnum">§156.</p>

```
‘‘‘Devalokā idhāgantvā, sukkamūlena codito;
```

```
Ekāsane nisīditvā, kaṅkhāsotaṃ tarissati.
```

<p rend="hangnum">§157.</p>

```
‘‘‘Yathāpi <pb ed="M" n="2.0068" /> bhaddake khette, bījaṃ appampi ropitaṃ;
```

```
Sammādhāre pavacchante, phalaṃ toseti kassakaṃ <note>kassake (syā.)</note>.
```

<p rend="hangnum">§158.</p>

```
‘‘‘Tathevidaṃ buddhakhettaṃ, sammāsambuddhadesitaṃ;
```

```
Sammādhāre pavacchante, phalaṃ maṃ tosayissati’.
```

<p rend="hangnum">§159.</p>

```
‘‘Padhānapahitattomhi, upasanto nirūpadhi;
```

```
Sabbāsave pariññāya, viharāmi anāsavo.
```

<p rend="hangnum">§160.</p>

```
‘‘Aṭṭhārase <pb ed="T" n="2.0117" /> kappasate, yaṃ kammamakariṃ tadā;
```

```
Duggatiṃ nābhijānāmi, taraṇāya idaṃ phalaṃ.
```

<p rend="hangnum">§161.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§162.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§163.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā taraṇiyo thero imā gāthāyo

Abhāsitthāti.

Taraṇiyattherassāpadānaṃ aṭṭhamaṃ.

#### 9. Dhammaruciyattheraapadānaṃ

<p rend="hangnum">§164.</p>

```
‘‘Yadā <pb ed="V" n="2.0068" /> dīpaṅkaro buddho, sumedhaṃ byākarī jino;
```

```
‘Aparimeyye ito kappe, ayaṃ buddho bhavissati.
```

<p rend="hangnum">§165.</p>

```
‘‘‘Imassa janikā mātā, māyā nāma bhavissati;
```

```
Pitā suddhodano nāma, ayaṃ hessati gotamo.
```

<p rend="hangnum">§166.</p>

```
‘‘‘Padhānaṃ padahitvāna, katvā dukkarakārikaṃ;
```

```
Assatthamūle sambuddho, bujjhissati mahāyaso.
```

<p rend="hangnum">§167.</p>

```
‘‘‘Upatisso kolito ca, aggā hessanti sāvakā;
```

```
Ānando nāma nāmena <note>ānando nāmupaṭṭhāko (syā.)</note>, upaṭṭhissatimaṃ jinaṃ.
```

<p rend="hangnum">§168.</p>

```
‘‘‘Khemā <pb ed="T" n="2.0118" /> uppalavaṇṇā ca, aggā hessanti sāvikā;
```

```
Citto āḷavako ceva, aggā hessantupāsakā.
```

<p rend="hangnum">§169.</p>

```
‘‘‘Khujjuttarā <pb ed="M" n="2.0069" /> nandamātā, aggā hessantupāsikā;
```

```
Bodhi imassa vīrassa, assatthoti pavuccati’.
```

<p rend="hangnum">§170.</p>

```
‘‘Idaṃ <pb ed="P" n="2.0430" /> sutvāna vacanaṃ, asamassa mahesino;
```

```
Āmoditā naramarū, namassanti katañjalī.
```

<p rend="hangnum">§171.</p>

```
‘‘Tadāhaṃ māṇavo āsiṃ, megho nāma susikkhito;
```

```
Sutvā byākaraṇaṃ seṭṭhaṃ, sumedhassa mahāmune.
```

<p rend="hangnum">§172.</p>

```
‘‘Saṃvisaṭṭho bhavitvāna, sumedhe karuṇāsaye <note>karuṇālaye (syā.)</note>;
```

```
Pabbajantañca taṃ vīraṃ, sahāva anupabbajiṃ.
```

<p rend="hangnum">§173.</p>

```
‘‘Saṃvuto pātimokkhasmiṃ, indriyesu ca pañcasu;
```

```
Suddhājīvo sato vīro, jinasāsanakārako.
```

<p rend="hangnum">§174.</p>

```
‘‘Evaṃ viharamānohaṃ, pāpamittena kenaci;
```

```
Niyojito anācāre, sumaggā paridhaṃsito.
```

<p rend="hangnum">§175.</p>

```
‘‘Vitakkavasiko hutvā, sāsanato apakkamiṃ;
```

```
Pacchā tena kumittena, payutto mātughātanaṃ.
```

<p rend="hangnum">§176.</p>

```
‘‘Akariṃ ānantariyaṃ <note>akariṃ nantariyañca (syā. ka.)</note>, ghātayiṃ duṭṭhamānaso;
```

```
Tato cuto mahāvīciṃ, upapanno sudāruṇaṃ.
```

<p rend="hangnum">§177.</p>

```
‘‘Vinipātagato <pb ed="V" n="2.0069" /> santo, saṃsariṃ dukkhito ciraṃ;
```

```
Na puno addasaṃ vīraṃ, sumedhaṃ narapuṅgavaṃ.
```

<p rend="hangnum">§178.</p>

```
‘‘Asmiṃ <pb ed="T" n="2.0119" /> kappe samuddamhi, maccho āsiṃ timiṅgalo;
```

```
Disvāhaṃ sāgare nāvaṃ, gocaratthamupāgamiṃ.
```

<p rend="hangnum">§179.</p>

```
‘‘Disvā maṃ vāṇijā bhītā, buddhaseṭṭhamanussaruṃ;
```

```
Gotamoti mahāghosaṃ, sutvā tehi udīritaṃ.
```

<p rend="hangnum">§180.</p>

```
‘‘Pubbasaññaṃ saritvāna, tato kālaṅkato ahaṃ;
```

```
Sāvatthiyaṃ kule iddhe, jāto brāhmaṇajātiyaṃ.
```

<p rend="hangnum">§181.</p>

```
‘‘Āsiṃ dhammaruci nāma, sabbapāpajigucchako;
```

```
Disvāhaṃ lokapajjotaṃ, jātiyā sattavassiko.
```

<p rend="hangnum">§182.</p>

```
‘‘Mahājetavanaṃ <pb ed="M" n="2.0070" /> gantvā, pabbajiṃ anagāriyaṃ;
```

```
Upemi buddhaṃ tikkhattuṃ, rattiyā divasassa ca.
```

<p rend="hangnum">§183.</p>

```
‘‘Tadā disvā muni āha, ciraṃ dhammarucīti maṃ;
```

```
Tatohaṃ avacaṃ buddhaṃ, pubbakammapabhāvitaṃ.
```

<p rend="hangnum">§184.</p>

```
‘‘Suciraṃ satapuññalakkhaṇaṃ, patipubbena visuddhapaccayaṃ;
```

```
Ahamajjasupekkhanaṃ <pb ed="P" n="2.0431" /> vata, tava passāmi nirupamaṃ viggahaṃ <note>nirūpamaggahaṃ (sī.)</note>.
```

<p rend="hangnum">§185.</p>

```
‘‘Suciraṃ vihatattamo mayā, sucirakkhena nadī visositā;
```

```
Suciraṃ amalaṃ visodhitaṃ, nayanaṃ ñāṇamayaṃ mahāmune.
```

<p rend="hangnum">§186.</p>

```
‘‘Cirakālasamaṅgito <pb ed="T" n="2.0120" /> <note>cirakālaṃ samāgato (pī.)</note> tayā, avinaṭṭho punarantaraṃ ciraṃ;
```

```
Punarajjasamāgato tayā, na hi nassanti katāni gotama.
```

<p rend="hangnum">§187.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§188.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§189.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā dhammaruciyo thero imā gāthāyo

Abhāsitthāti.

Dhammaruciyattherassāpadānaṃ navamaṃ.

#### 10. Sālamaṇḍapiyattheraapadānaṃ

<p rend="hangnum">§190.</p>

```
‘‘Ajjhogāhetvā <pb ed="V" n="2.0070" /> sālavanaṃ, sukato assamo mama;
```

```
Sālapupphehi sañchanno, vasāmi vipine tadā.
```

<p rend="hangnum">§191.</p>

```
‘‘Piyadassī ca bhagavā, sayambhū aggapuggalo;
```

```
Vivekakāmo sambuddho, sālavanamupāgami.
```

<p rend="hangnum">§192.</p>

```
‘‘Assamā abhinikkhamma, pavanaṃ agamāsahaṃ;
```

```
Mūlaphalaṃ gavesanto, āhiṇḍāmi vane tadā.
```

<p rend="hangnum">§193.</p>

```
‘‘Tatthaddasāsiṃ <pb ed="T" n="2.0121" /> sambuddhaṃ, piyadassiṃ mahāyasaṃ;
```

```
Sunisinnaṃ samāpannaṃ, virocantaṃ mahāvane.
```

<p rend="hangnum">§194.</p>

```
‘‘Catudaṇḍe <pb ed="M" n="2.0071" /> ṭhapetvāna, buddhassa uparī ahaṃ;
```

```
Maṇḍapaṃ sukataṃ katvā, sālapupphehi chādayiṃ.
```

<p rend="hangnum">§195.</p>

```
‘‘Sattāhaṃ dhārayitvāna, maṇḍapaṃ sālachāditaṃ;
```

```
Tattha cittaṃ pasādetvā, buddhaseṭṭhamavandahaṃ.
```

<p rend="hangnum">§196.</p>

```
‘‘Bhagavā <pb ed="P" n="2.0432" /> tamhi samaye, vuṭṭhahitvā samādhito;
```

```
Yugamattaṃ pekkhamāno, nisīdi purisuttamo.
```

<p rend="hangnum">§197.</p>

```
‘‘Sāvako varuṇo nāma, piyadassissa satthuno;
```

```
Vasīsatasahassehi, upagacchi vināyakaṃ.
```

<p rend="hangnum">§198.</p>

```
‘‘Piyadassī ca bhagavā, lokajeṭṭho narāsabho;
```

```
Bhikkhusaṅghe nisīditvā, sitaṃ pātukarī jino.
```

<p rend="hangnum">§199.</p>

```
‘‘Anuruddho upaṭṭhāko, piyadassissa satthuno;
```

```
Ekaṃsaṃ cīvaraṃ katvā, apucchittha mahāmuniṃ.
```

<p rend="hangnum">§200.</p>

```
‘‘‘Ko nu kho bhagavā hetu, sitakammassa satthuno;
```

```
Kāraṇe vijjamānamhi, satthā pātukare sitaṃ’.
```

<p rend="hangnum">§201.</p>

```
‘‘‘Sattāhaṃ sālacchadanaṃ <note>pupphachadanaṃ (sī. syā. pī.)</note>, yo me dhāresi māṇavo;
```

```
Tassa kammaṃ saritvāna, sitaṃ pātukariṃ ahaṃ.
```

<p rend="hangnum">§202.</p>

```
‘‘‘Anokāsaṃ na passāmi, yattha <note>yaṃ taṃ (syā. pī. ka.)</note> puññaṃ vipaccati;
```

```
Devaloke <pb ed="T" n="2.0122" /> manusse vā, okāsova na sammati.
```

<p rend="hangnum">§203.</p>

```
‘‘‘Devaloke <pb ed="V" n="2.0071" /> vasantassa, puññakammasamaṅgino;
```

```
Yāvatā parisā tassa, sālacchannā bhavissati.
```

<p rend="hangnum">§204.</p>

```
‘‘‘Tattha dibbehi naccehi, gītehi vāditehi ca;
```

```
Ramissati sadā santo, puññakammasamāhito.
```

<p rend="hangnum">§205.</p>

```
‘‘‘Yāvatā parisā tassa, gandhagandhī bhavissati;
```

```
Sālassa pupphavasso ca, pavassissati tāvade.
```

<p rend="hangnum">§206.</p>

```
‘‘‘Tato cutoyaṃ manujo, mānusaṃ āgamissati;
```

```
Idhāpi sālacchadanaṃ, sabbakālaṃ dharissati <note>dhariyati (sī. pī.)</note>.
```

<p rend="hangnum">§207.</p>

```
‘‘‘Idha <pb ed="M" n="2.0072" /> naccañca gītañca, sammatāḷasamāhitaṃ;
```

```
Parivāressanti maṃ niccaṃ, buddhapūjāyidaṃ phalaṃ.
```

<p rend="hangnum">§208.</p>

```
‘‘‘Uggacchante ca sūriye, sālavassaṃ pavassati;
```

```
Puññakammena saṃyuttaṃ, vassate sabbakālikaṃ.
```

<p rend="hangnum">§209.</p>

```
‘‘‘Aṭṭhārase kappasate, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§210.</p>

```
‘‘‘Tassa dhammesu dāyādo, oraso dhammanimmito;
```

```
Sabbāsave pariññāya, nibbāyissatināsavo.
```

<p rend="hangnum">§211.</p>

```
‘‘‘Dhammaṃ abhisamentassa, sālacchannaṃ bhavissati;
```

```
Citake jhāyamānassa, chadanaṃ tattha hessati’.
```

<p rend="hangnum">§212.</p>

```
‘‘Vipākaṃ kittayitvāna, piyadassī mahāmuni;
```

```
Parisāya dhammaṃ desesi, tappento dhammavuṭṭhiyā.
```

<p rend="hangnum">§213.</p>

```
‘‘Tiṃsakappāni <pb ed="T" n="2.0123" /><pb ed="P" n="2.0433" /> devesu, devarajjamakārayiṃ;
```

```
Saṭṭhi ca sattakkhattuñca, cakkavattī ahosahaṃ.
```

<p rend="hangnum">§214.</p>

```
‘‘Devalokā idhāgantvā, labhāmi vipulaṃ sukhaṃ;
```

```
Idhāpi sālacchadanaṃ, maṇḍapassa idaṃ phalaṃ.
```

<p rend="hangnum">§215.</p>

```
‘‘Ayaṃ pacchimako mayhaṃ, carimo vattate bhavo;
```

```
Idhāpi sālacchadanaṃ, hessati sabbakālikaṃ.
```

<p rend="hangnum">§216.</p>

```
‘‘Mahāmuniṃ tosayitvā, gotamaṃ sakyapuṅgavaṃ;
```

```
Pattomhi acalaṃ ṭhānaṃ, hitvā jayaparājayaṃ.
```

<p rend="hangnum">§217.</p>

```
‘‘Aṭṭhārase <pb ed="V" n="2.0072" /> kappasate, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§218.</p>

```
Kilesā jhāpitā mayhaṃ…pe… viharāmi anāsavo.
```

<p rend="hangnum">§219.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§220.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="M" n="2.0073" /> sudaṃ āyasmā sālamaṇḍapiyo thero imā gāthāyo

Abhāsitthāti.

Sālamaṇḍapiyattherassāpadānaṃ dasamaṃ.

<trailer rend="centre">Paṃsukūlavaggo ekūnapaññāsamo.</trailer>

Tassuddānaṃ –

```
Paṃsukūlaṃ <pb ed="T" n="2.0124" /> buddhasaññī, bhisado ñāṇakittako;
```

```
Candanī dhātupūjī ca, pulinuppādakopi ca.
```

```
Taraṇo dhammaruciko, sālamaṇḍapiyo tathā;
```

```
Satāni dve honti gāthā, ūnavīsatimeva ca.
```

### 50. Kiṅkaṇipupphavaggo

#### 1. Tikiṅkaṇipupphiyattheraapadānaṃ

<p rend="hangnum">§1.</p>

```
‘‘Kaṇikāraṃva <pb ed="T" n="2.0125" /><pb ed="M" n="2.0074" /><pb ed="V" n="2.0073" /> jotantaṃ, nisinnaṃ pabbatantare;
```

```
Addasaṃ virajaṃ buddhaṃ, vipassiṃ lokanāyakaṃ.
```

<p rend="hangnum">§2.</p>

```
‘‘Tīṇi kiṅkaṇipupphāni, paggayha abhiropayiṃ;
```

```
Sambuddhamabhipūjetvā, gacchāmi dakkhiṇāmukho.
```

<p rend="hangnum">§3.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§4.</p>

```
‘‘Ekanavutito kappe, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§5.</p>

```
‘‘Kilesā <pb ed="P" n="2.0434" /> jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§6.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§7.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā tikiṅkaṇipupphiyo thero imā

Gāthāyo abhāsitthāti.

Tikiṅkaṇipupphiyattherassāpadānaṃ paṭhamaṃ.

#### 2. Paṃsukūlapūjakattheraapadānaṃ

<p rend="hangnum">§8.</p>

```
‘‘Himavantassāvidūre<pb ed="T" n="2.0126" /><pb ed="V" n="2.0074" />, udaṅgaṇo nāma pabbato;
```

```
Tatthaddasaṃ paṃsukūlaṃ, dumaggamhi vilambitaṃ.
```

<p rend="hangnum">§9.</p>

```
‘‘Tīṇi kiṅkaṇipupphāni, ocinitvānahaṃ tadā;
```

```
Haṭṭho haṭṭhena cittena, paṃsukūlamapūjayiṃ.
```

<p rend="hangnum">§10.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§11.</p>

```
‘‘Ekanavutito <pb ed="M" n="2.0075" /> kappe, yaṃ kammamakariṃ tadā;
```

```
Duggatiṃ nābhijānāmi, pūjitvā arahaddhajaṃ.
```

<p rend="hangnum">§12.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§13.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§14.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā paṃsukūlapūjako thero imā gāthāyo

Abhāsitthāti.

Paṃsukūlapūjakattherassāpadānaṃ dutiyaṃ.

#### 3. Koraṇḍapupphiyattheraapadānaṃ

<p rend="hangnum">§15.</p>

```
‘‘Vanakammiko <pb ed="T" n="2.0127" /> pure āsiṃ, pitumātumatenahaṃ <note>pitupetāmahenahaṃ (sī. syā. pī.)</note>;
```

```
Pasumārena jīvāmi, kusalaṃ me na vijjati.
```

<p rend="hangnum">§16.</p>

```
‘‘Mama āsayasāmantā, tisso lokagganāyako;
```

```
Padāni tīṇi dassesi, anukampāya cakkhumā.
```

<p rend="hangnum">§17.</p>

```
‘‘Akkante ca pade disvā, tissanāmassa satthuno;
```

```
Haṭṭho haṭṭhena cittena, pade cittaṃ pasādayiṃ.
```

<p rend="hangnum">§18.</p>

```
‘‘Koraṇḍaṃ pupphitaṃ disvā, pādapaṃ dharaṇīruhaṃ;
```

```
Sakosakaṃ gahetvāna, padaseṭṭhamapūjayiṃ <note>padaseṭṭhe apūjayiṃ (sī. pī.)</note>.
```

<p rend="hangnum">§19.</p>

```
‘‘Tena <pb ed="V" n="2.0075" /><pb ed="P" n="2.0435" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§20.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Koraṇḍakachavi homi, suppabhāso <note>sapabhāso (sī. syā. pī. ka.)</note> bhavāmahaṃ.
```

<p rend="hangnum">§21.</p>

```
‘‘Dvenavute ito kappe, yaṃ kammamakariṃ tadā;
```

```
Duggatiṃ nābhijānāmi, padapūjāyidaṃ phalaṃ.
```

<p rend="hangnum">§22.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§23.</p>

```
‘‘Svāgataṃ <pb ed="M" n="2.0076" /> vata me āsi…pe… kataṃ buddhassa sāsanaṃ.
```

<p rend="hangnum">§24.</p>

```
‘‘Paṭisambhidā <pb ed="T" n="2.0128" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā koraṇḍapupphiyo thero imā gāthāyo

Abhāsitthāti.

Koraṇḍapupphiyattherassāpadānaṃ tatiyaṃ.

#### 4. Kiṃsukapupphiyattheraapadānaṃ

<p rend="hangnum">§25.</p>

```
‘‘Kiṃsukaṃ pupphitaṃ disvā, paggahetvāna añjaliṃ;
```

```
Buddhaseṭṭhaṃ saritvāna, ākāse abhipūjayiṃ.
```

<p rend="hangnum">§26.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§27.</p>

```
‘‘Ekatiṃse ito kappe, yaṃ kammamakariṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§28.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§29.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§30.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kiṃsukapupphiyo thero imā gāthāyo

Abhāsitthāti.

Kiṃsukapupphiyattherassāpadānaṃ catutthaṃ.

#### 5. Upaḍḍhadussadāyakattheraapadānaṃ

<p rend="hangnum">§31.</p>

```
‘‘Padumuttarabhagavato<pb ed="T" n="2.0129" /><pb ed="V" n="2.0076" />, sujāto nāma sāvako;
```

```
Paṃsukūlaṃ gavesanto, saṅkāre carate <note>caratī (sī. ka.)</note> tadā.
```

<p rend="hangnum">§32.</p>

```
‘‘Nagare haṃsavatiyā, paresaṃ bhatako ahaṃ;
```

```
Upaḍḍhadussaṃ datvāna, sirasā abhivādayiṃ.
```

<p rend="hangnum">§33.</p>

```
‘‘Tena <pb ed="M" n="2.0077" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§34.</p>

```
‘‘Tettiṃsakkhattuṃ <pb ed="P" n="2.0436" /> devindo, devarajjamakārayiṃ;
```

```
Sattasattatikkhattuñca, cakkavattī ahosahaṃ.
```

<p rend="hangnum">§35.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Upaḍḍhadussadānena, modāmi akutobhayo.
```

<p rend="hangnum">§36.</p>

```
‘‘Icchamāno cahaṃ ajja, sakānanaṃ sapabbataṃ;
```

```
Khomadussehi chādeyyaṃ, aḍḍhadussassidaṃ phalaṃ.
```

<p rend="hangnum">§37.</p>

```
‘‘Satasahassito kappe, yaṃ dānamadadiṃ tadā;
```

```
Duggatiṃ nābhijānāmi, aḍḍhadussassidaṃ phalaṃ.
```

<p rend="hangnum">§38.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§39.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§40.</p>

```
‘‘Paṭisambhidā <pb ed="T" n="2.0130" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā upaḍḍhadussadāyako thero imā

Gāthāyo abhāsitthāti.

Upaḍḍhadussadāyakattherassāpadānaṃ pañcamaṃ.

#### 6. Ghatamaṇḍadāyakattheraapadānaṃ

<p rend="hangnum">§41.</p>

```
‘‘Sucintitaṃ bhagavantaṃ, lokajeṭṭhaṃ narāsabhaṃ;
```

```
Upaviṭṭhaṃ mahāraññaṃ, vātābādhena pīḷitaṃ.
```

<p rend="hangnum">§42.</p>

```
‘‘Disvā <pb ed="V" n="2.0077" /> cittaṃ pasādetvā, ghatamaṇḍamupānayiṃ;
```

```
Katattā ācitattā <note>upacitattā (syā. ka.)</note> ca, gaṅgā bhāgīrathī ayaṃ.
```

<p rend="hangnum">§43.</p>

```
‘‘Mahāsamuddā cattāro, ghataṃ sampajjare mama;
```

```
Ayañca pathavī ghorā, appamāṇā asaṅkhiyā.
```

<p rend="hangnum">§44.</p>

```
‘‘Mama saṅkappamaññāya, bhavate madhusakkarā <note>madhusakkharā (syā. ka.)</note>;
```

```
Cātuddīpā ime rukkhā, pādapā dharaṇīruhā.
```

<p rend="hangnum">§45.</p>

```
‘‘Mama <pb ed="M" n="2.0078" /> saṅkappamaññāya, kapparukkhā bhavanti te;
```

```
Paññāsakkhattuṃ devindo, devarajjamakārayiṃ.
```

<p rend="hangnum">§46.</p>

```
‘‘Ekapaññāsakkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§47.</p>

```
‘‘Catunnavutito <note>chanavute ito (sī.)</note> kappe, yaṃ dānamadadiṃ tadā;
```

```
Duggatiṃ nābhijānāmi, ghatamaṇḍassidaṃ phalaṃ.
```

<p rend="hangnum">§48.</p>

```
‘‘Kilesā <pb ed="T" n="2.0131" /> jhāpitā mayhaṃ…pe… viharāmi anāsavo.
```

<p rend="hangnum">§49.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§50.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ghatamaṇḍadāyako thero imā gāthāyo

Abhāsitthāti.

Ghatamaṇḍadāyakattherassāpadānaṃ chaṭṭhaṃ.

#### 7. Udakadāyakattheraapadānaṃ

<p rend="hangnum">§51.</p>

```
‘‘Padumuttarabuddhassa<pb ed="P" n="2.0437" />, bhikkhusaṅghe anuttare;
```

```
Pasannacitto sumano, pānīghaṭamapūrayiṃ.
```

<p rend="hangnum">§52.</p>

```
‘‘Pabbatagge dumagge vā, ākāse vātha bhūmiyaṃ;
```

```
Yadā pānīyamicchāmi, khippaṃ nibbattate mama.
```

<p rend="hangnum">§53.</p>

```
‘‘Satasahassito kappe, yaṃ dānamadadiṃ tadā;
```

```
Duggatiṃ nābhijānāmi, dakadānassidaṃ phalaṃ.
```

<p rend="hangnum">§54.</p>

```
‘‘Kilesā <pb ed="V" n="2.0078" /> jhāpitā mayhaṃ…pe… viharāmi anāsavo.
```

<p rend="hangnum">§55.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§56.</p>

```
‘‘Paṭisambhidā <pb ed="T" n="2.0132" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā udakadāyako thero imā gāthāyo

Abhāsitthāti.

Udakadāyakattherassāpadānaṃ sattamaṃ.

#### 8. Pulinathūpiyattheraapadānaṃ

<p rend="hangnum">§57.</p>

```
‘‘Himavantassāvidūre<pb ed="M" n="2.0079" />, yamako nāma pabbato;
```

```
Assamo sukato mayhaṃ, paṇṇasālā sumāpitā.
```

<p rend="hangnum">§58.</p>

```
‘‘Nārado nāma nāmena, jaṭilo uggatāpano;
```

```
Catuddasasahassāni, sissā paricaranti maṃ.
```

<p rend="hangnum">§59.</p>

```
‘‘Paṭisallīnako santo, evaṃ cintesahaṃ tadā;
```

```
‘Sabbo jano maṃ pūjeti, nāhaṃ pūjemi kiñcanaṃ.
```

<p rend="hangnum">§60.</p>

```
‘‘‘Na me ovādako atthi, vattā koci na vijjati;
```

```
Anācariyupajjhāyo, vane vāsaṃ upemahaṃ.
```

<p rend="hangnum">§61.</p>

```
‘‘‘Upāsamāno yamahaṃ, garucittaṃ upaṭṭhahe;
```

```
So me ācariyo natthi, vanavāso niratthako.
```

<p rend="hangnum">§62.</p>

```
‘‘‘Āyāgaṃ me gavesissaṃ, garuṃ bhāvaniyaṃ tathā;
```

```
Sāvassayo vasissāmi, na koci garahissati’.
```

<p rend="hangnum">§63.</p>

```
‘‘Uttānakūlā nadikā, supatitthā manoramā;
```

```
Saṃsuddhapulinākiṇṇā, avidūre mamassamaṃ.
```

<p rend="hangnum">§64.</p>

```
‘‘Nadiṃ <pb ed="T" n="2.0133" /> amarikaṃ nāma, upagantvānahaṃ tadā;
```

```
Saṃvaḍḍhayitvā pulinaṃ, akaṃ pulinacetiyaṃ.
```

<p rend="hangnum">§65.</p>

```
‘‘Ye <pb ed="P" n="2.0438" /> te ahesuṃ sambuddhā, bhavantakaraṇā munī;
```

```
Tesaṃ etādiso thūpo, taṃ nimittaṃ karomahaṃ.
```

<p rend="hangnum">§66.</p>

```
‘‘Karitvā <pb ed="V" n="2.0079" /> pulinaṃ <note>puḷine (sī. syā. pī.)</note> thūpaṃ, sovaṇṇaṃ māpayiṃ ahaṃ;
```

```
Soṇṇakiṅkaṇipupphāni, sahasse tīṇi pūjayiṃ.
```

<p rend="hangnum">§67.</p>

```
‘‘Sāyapātaṃ namassāmi, vedajāto katañjalī;
```

```
Sammukhā viya sambuddhaṃ, vandiṃ pulinacetiyaṃ.
```

<p rend="hangnum">§68.</p>

```
‘‘Yadā kilesā jāyanti, vitakkā gehanissitā;
```

```
Sarāmi sukataṃ thūpaṃ, paccavekkhāmi tāvade.
```

<p rend="hangnum">§69.</p>

```
‘‘Upanissāya viharaṃ, satthavāhaṃ vināyakaṃ;
```

```
Kilese saṃvaseyyāsi, na yuttaṃ tava mārisa.
```

<p rend="hangnum">§70.</p>

```
‘‘Saha <pb ed="M" n="2.0080" /> āvajjite thūpe, gāravaṃ hoti me tadā;
```

```
Kuvitakke vinodesiṃ, nāgo tuttaṭṭito yathā.
```

<p rend="hangnum">§71.</p>

```
‘‘Evaṃ viharamānaṃ maṃ, maccurājābhimaddatha;
```

```
Tattha kālaṅkato santo, brahmalokamagacchahaṃ.
```

<p rend="hangnum">§72.</p>

```
‘‘Yāvatāyuṃ vasitvāna, tidive <note>tidase (sī. pī.)</note> upapajjahaṃ;
```

```
Asītikkhattuṃ devindo, devarajjamakārayiṃ.
```

<p rend="hangnum">§73.</p>

```
‘‘Satānaṃ tīṇikkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§74.</p>

```
‘‘Soṇṇakiṅkaṇipupphānaṃ <pb ed="T" n="2.0134" /> <note>tesaṃ kiṅkaṇipupphānaṃ (sī.)</note>, vipākaṃ anubhomahaṃ;
```

```
Dhātīsatasahassāni, parivārenti maṃ <note>me (ka.)</note> bhave.
```

<p rend="hangnum">§75.</p>

```
‘‘Thūpassa pariciṇṇattā, rajojallaṃ na limpati;
```

```
Gatte sedā na muccanti, suppabhāso bhavāmahaṃ.
```

<p rend="hangnum">§76.</p>

```
‘‘Aho me sukato thūpo, sudiṭṭhāmarikā nadī;
```

```
Thūpaṃ katvāna pulinaṃ, pattomhi acalaṃ padaṃ.
```

<p rend="hangnum">§77.</p>

```
‘‘Kusalaṃ kattukāmena, jantunā sāragāhinā;
```

```
Natthi khettaṃ akhettaṃ vā, paṭipattīva sādhakā <note>sārikā (pī.), sārakā (syā.), sāratā (ka.)</note>.
```

<p rend="hangnum">§78.</p>

```
‘‘Yathāpi balavā poso, aṇṇavaṃ taritussahe;
```

```
Parittaṃ kaṭṭhamādāya, pakkhandeyya mahāsaraṃ.
```

<p rend="hangnum">§79.</p>

```
‘‘Imāhaṃ kaṭṭhaṃ nissāya, tarissāmi mahodadhiṃ;
```

```
Ussāhena vīriyena, tareyya udadhiṃ naro.
```

<p rend="hangnum">§80.</p>

```
‘‘Tatheva <pb ed="V" n="2.0080" /><pb ed="P" n="2.0439" /> me kataṃ kammaṃ, parittaṃ thokakañca yaṃ;
```

```
Taṃ kammaṃ upanissāya, saṃsāraṃ samatikkamiṃ.
```

<p rend="hangnum">§81.</p>

```
‘‘Pacchime bhave sampatte, sukkamūlena codito;
```

```
Sāvatthiyaṃ pure jāto, mahāsāle suaḍḍhake.
```

<p rend="hangnum">§82.</p>

```
‘‘Saddhā mātā pitā mayhaṃ, buddhassa saraṇaṃ gatā;
```

```
Ubho diṭṭhapadā ete, anuvattanti sāsanaṃ.
```

<p rend="hangnum">§83.</p>

```
‘‘Bodhipapaṭikaṃ <pb ed="M" n="2.0081" /> gayha, soṇṇathūpamakārayuṃ;
```

```
Sāyapātaṃ <note>sāyaṃ pātaṃ (syā. ka.)</note> namassanti, sakyaputtassa sammukhā.
```

<p rend="hangnum">§84.</p>

```
‘‘Uposathamhi <pb ed="T" n="2.0135" /> divase, soṇṇathūpaṃ vinīharuṃ;
```

```
Buddhassa vaṇṇaṃ kittentā, tiyāmaṃ vītināmayuṃ.
```

<p rend="hangnum">§85.</p>

```
‘‘Saha disvānahaṃ <note>pasādetvānahaṃ (ka.)</note> thūpaṃ, sariṃ pulinacetiyaṃ;
```

```
Ekāsane nisīditvā, arahattamapāpuṇiṃ.
```

Dvāvīsatimaṃ bhāṇavāraṃ.

<p rend="hangnum">§86.</p>

```
‘‘Gavesamāno taṃ vīraṃ, dhammasenāpatiddasaṃ;
```

```
Agārā nikkhamitvāna, pabbajiṃ tassa santike.
```

<p rend="hangnum">§87.</p>

```
‘‘Jātiyā sattavassena, arahattamapāpuṇiṃ;
```

```
Upasampādayī buddho, guṇamaññāya cakkhumā.
```

<p rend="hangnum">§88.</p>

```
‘‘Dārakeneva santena, kiriyaṃ niṭṭhitaṃ mayā;
```

```
Kataṃ me karaṇīyajja, sakyaputtassa sāsane.
```

<p rend="hangnum">§89.</p>

```
‘‘Sabbaverabhayātīto, sabbasaṅgātigo <note>sabbasaṅkātito (ka.)</note> isi;
```

```
Sāvako te mahāvīra, soṇṇathūpassidaṃ phalaṃ.
```

<p rend="hangnum">§90.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§91.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§92.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0136" /> sudaṃ āyasmā pulinathūpiyo thero imā gāthāyo

Abhāsitthāti.

Pulinathūpiyattherassāpadānaṃ aṭṭhamaṃ.

#### 9. Naḷakuṭidāyakattheraapadānaṃ

<p rend="hangnum">§93.</p>

```
‘‘Himavantassāvidūre<pb ed="V" n="2.0081" /><pb ed="P" n="2.0440" />, hārito nāma pabbato;
```

```
Sayambhū nārado nāma, rukkhamūle vasī tadā.
```

<p rend="hangnum">§94.</p>

```
‘‘Naḷāgāraṃ <pb ed="M" n="2.0082" /> karitvāna, tiṇena chādayiṃ ahaṃ;
```

```
Caṅkamaṃ sodhayitvāna, sayambhussa adāsahaṃ.
```

<p rend="hangnum">§95.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§96.</p>

```
‘‘Tattha me sukataṃ byamhaṃ, naḷakuṭikanimmitaṃ;
```

```
Saṭṭhiyojanamubbedhaṃ, tiṃsayojanavitthataṃ.
```

<p rend="hangnum">§97.</p>

```
‘‘Catuddasesu kappesu, devaloke ramiṃ ahaṃ;
```

```
Ekasattatikkhattuñca, devarajjamakārayiṃ.
```

<p rend="hangnum">§98.</p>

```
‘‘Catutiṃsatikkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§99.</p>

```
‘‘Dhammapāsādamāruyha, sabbākāravarūpamaṃ;
```

```
Yadicchakāhaṃ vihare, sakyaputtassa sāsane.
```

<p rend="hangnum">§100.</p>

```
‘‘Ekatiṃse ito kappe, yaṃ kammamakariṃ tadā;
```

```
Duggatiṃ nābhijānāmi, naḷakuṭiyidaṃ phalaṃ.
```

<p rend="hangnum">§101.</p>

```
‘‘Kilesā <pb ed="T" n="2.0137" /> jhāpitā mayhaṃ…pe… viharāmi anāsavo.
```

<p rend="hangnum">§102.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§103.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā naḷakuṭidāyako thero imā gāthāyo

Abhāsitthāti.

Naḷakuṭidāyakattherassāpadānaṃ navamaṃ.

#### 10. Piyālaphaladāyakattheraapadānaṃ

<p rend="hangnum">§104.</p>

```
‘‘Migaluddo <pb ed="V" n="2.0082" /> pure āsiṃ, vipine vicaraṃ tadā;
```

```
Addasaṃ virajaṃ buddhaṃ, sabbadhammāna pāraguṃ.
```

<p rend="hangnum">§105.</p>

```
‘‘Piyālaphalamādāya, buddhaseṭṭhassadāsahaṃ;
```

```
Puññakkhettassa vīrassa, pasanno sehi pāṇibhi.
```

<p rend="hangnum">§106.</p>

```
‘‘Ekatiṃse <pb ed="M" n="2.0083" /> ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§107.</p>

```
‘‘Kilesā <pb ed="P" n="2.0441" /> jhāpitā mayhaṃ…pe… viharāmi anāsavo.
```

<p rend="hangnum">§108.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§109.</p>

```
‘‘Paṭisambhidā <pb ed="T" n="2.0138" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā piyālaphaladāyako thero imā

Gāthāyo abhāsitthāti.

Piyālaphaladāyakattherassāpadānaṃ dasamaṃ.

Kiṅkaṇipupphavaggo paññāsamo.

Tassuddānaṃ –

```
Kiṅkaṇī paṃsukūlañca, koraṇḍamatha kiṃsukaṃ;
```

```
Upaḍḍhadussī ghatado, udakaṃ thūpakārako.
```

```
Naḷakārī ca navamo, piyālaphaladāyako;
```

```
Satamekañca gāthānaṃ, navakañca taduttari.
```

Atha vagguddānaṃ –

```
Metteyyavaggo bhaddāli, sakiṃsammajjakopi ca;
```

```
Ekavihārī vibhītakī, jagatī sālapupphiyo.
```

```
Naḷāgāraṃ paṃsukūlaṃ, kiṅkaṇipupphiyo tathā;
```

```
Asīti dve ca gāthāyo, catuddasasatāni ca.
```

<trailer rend="centre">Metteyyavaggadasakaṃ.</trailer>

Pañcamasatakaṃ samattaṃ.

### 51. Kaṇikāravaggo

#### 1. Tikaṇikārapupphiyattheraapadānaṃ

<p rend="hangnum">§1.</p>

```
‘‘Sumedho <pb ed="T" n="2.0139" /><pb ed="M" n="2.0084" /><pb ed="V" n="2.0083" /> nāma sambuddho, bāttiṃsavaralakkhaṇo;
```

```
Vivekakāmo sambuddho, himavantamupāgamiṃ.
```

<p rend="hangnum">§2.</p>

```
‘‘Ajjhogayha himavantaṃ, aggo kāruṇiko muni;
```

```
Pallaṅkamābhujitvāna, nisīdi purisuttamo.
```

<p rend="hangnum">§3.</p>

```
‘‘Vijjādharo tadā āsiṃ, antalikkhacaro ahaṃ;
```

```
Tisūlaṃ sukataṃ gayha, gacchāmi ambare tadā.
```

<p rend="hangnum">§4.</p>

```
‘‘Pabbatagge yathā aggi, puṇṇamāyeva candimā;
```

```
Vane obhāsate buddho, sālarājāva phullito.
```

<p rend="hangnum">§5.</p>

```
‘‘Vanaggā <pb ed="P" n="2.0442" /> nikkhamitvāna, buddharaṃsībhidhāvare;
```

```
Naḷaggivaṇṇasaṅkāsā, disvā cittaṃ pasādayiṃ.
```

<p rend="hangnum">§6.</p>

```
‘‘Vicinaṃ addasaṃ pupphaṃ, kaṇikāraṃ devagandhikaṃ;
```

```
Tīṇi pupphāni ādāya, buddhaseṭṭhamapūjayiṃ.
```

<p rend="hangnum">§7.</p>

```
‘‘Buddhassa ānubhāvena, tīṇi pupphāni me tadā;
```

```
Uddhaṃvaṇṭā adhopattā, chāyaṃ kubbanti satthuno.
```

<p rend="hangnum">§8.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§9.</p>

```
‘‘Tattha <pb ed="T" n="2.0140" /> me sukataṃ byamhaṃ, kaṇikārīti ñāyati;
```

```
Saṭṭhiyojanamubbedhaṃ, tiṃsayojanavitthataṃ.
```

<p rend="hangnum">§10.</p>

```
‘‘Sahassakaṇḍaṃ satabheṇḍu <note>satageṇḍu (syā.)</note>, dhajāluharitāmayaṃ;
```

```
Satasahassaniyyūhā, byamhe pātubhaviṃsu me.
```

<p rend="hangnum">§11.</p>

```
‘‘Soṇṇamayā maṇimayā, lohitaṅgamayāpi ca;
```

```
Phalikāpi ca pallaṅkā, yenicchakā yadicchakā <note>yenicchayā yadicchakaṃ (syā.), yadicchakāyadicchakā (ka.)</note>.
```

<p rend="hangnum">§12.</p>

```
‘‘Mahārahañca <pb ed="M" n="2.0085" /><pb ed="V" n="2.0084" /> sayanaṃ, tūlikāvikatīyutaṃ;
```

```
Uddhalomikaekantaṃ, bimbohanasamāyutaṃ <note>bibbohanasamāyutaṃ… (syā. ka.)</note>.
```

<p rend="hangnum">§13.</p>

```
‘‘Bhavanā nikkhamitvāna, caranto devacārikaṃ;
```

```
Yadā icchāmi gamanaṃ, devasaṅghapurakkhato.
```

<p rend="hangnum">§14.</p>

```
‘‘Pupphassa heṭṭhā tiṭṭhāmi, uparicchadanaṃ mama;
```

```
Samantā yojanasataṃ, kaṇikārehi chāditaṃ.
```

<p rend="hangnum">§15.</p>

```
‘‘Saṭṭhituriyasahassāni, sāyapātamupaṭṭhahuṃ;
```

```
Parivārenti maṃ niccaṃ, rattindivamatanditā.
```

<p rend="hangnum">§16.</p>

```
‘‘Tattha naccehi gītehi, tāḷehi vāditehi ca;
```

```
Ramāmi khiḍḍāratiyā, modāmi kāmakāmihaṃ.
```

<p rend="hangnum">§17.</p>

```
‘‘Tattha bhutvā pivitvā ca, modāmi tidase tadā;
```

```
Nārīgaṇehi sahito, modāmi byamhamuttame.
```

<p rend="hangnum">§18.</p>

```
‘‘Satānaṃ pañcakkhattuñca, devarajjamakārayiṃ;
```

```
Satānaṃ tīṇikkhattuñca, cakkavattī ahosahaṃ;
```

```
Padesarajjaṃ <pb ed="T" n="2.0141" /> vipulaṃ, gaṇanāto asaṅkhiyaṃ.
```

<p rend="hangnum">§19.</p>

```
‘‘Bhavābhave saṃsaranto, mahābhogaṃ labhāmahaṃ;
```

```
Bhoge me ūnatā natthi, buddhapūjāyidaṃ phalaṃ.
```

<p rend="hangnum">§20.</p>

```
‘‘Duve <pb ed="P" n="2.0443" /> bhave saṃsarāmi, devatte atha mānuse;
```

```
Aññaṃ gatiṃ na jānāmi, buddhapūjāyidaṃ phalaṃ.
```

<p rend="hangnum">§21.</p>

```
‘‘Duve kule pajāyāmi, khattiye cāpi brāhmaṇe;
```

```
Nīce kule na jāyāmi, buddhapūjāyidaṃ phalaṃ.
```

<p rend="hangnum">§22.</p>

```
‘‘Hatthiyānaṃ assayānaṃ, sivikaṃ sandamānikaṃ;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§23.</p>

```
‘‘Dāsīgaṇaṃ dāsagaṇaṃ, nāriyo samalaṅkatā;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§24.</p>

```
‘‘Koseyyakambaliyāni, khomakappāsikāni ca;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§25.</p>

```
‘‘Navavatthaṃ <pb ed="M" n="2.0086" /><pb ed="V" n="2.0085" /> navaphalaṃ, navaggarasabhojanaṃ;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§26.</p>

```
‘‘Imaṃ khāda imaṃ bhuñja, imamhi sayane saya;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§27.</p>

```
‘‘Sabbattha pūjito homi, yaso abbhuggato mama;
```

```
Mahāpakkho sadā homi, abhejjapariso sadā;
```

```
Ñātīnaṃ uttamo homi, buddhapūjāyidaṃ phalaṃ.
```

<p rend="hangnum">§28.</p>

```
‘‘Sītaṃ <pb ed="T" n="2.0142" /> uṇhaṃ na jānāmi, pariḷāho na vijjati;
```

```
Atho cetasikaṃ dukkhaṃ, hadaye me na vijjati.
```

<p rend="hangnum">§29.</p>

```
‘‘Suvaṇṇavaṇṇo hutvāna, saṃsarāmi bhavābhave;
```

```
Vevaṇṇiyaṃ na jānāmi, buddhapūjāyidaṃ phalaṃ.
```

<p rend="hangnum">§30.</p>

```
‘‘Devalokā cavitvāna, sukkamūlena codito;
```

```
Sāvatthiyaṃ pure jāto, mahāsāle suaḍḍhake.
```

<p rend="hangnum">§31.</p>

```
‘‘Pañca kāmaguṇe hitvā, pabbajiṃ anagāriyaṃ;
```

```
Jātiyā sattavassohaṃ, arahattamapāpuṇiṃ.
```

<p rend="hangnum">§32.</p>

```
‘‘Upasampādayī buddho, guṇamaññāya cakkhumā;
```

```
Taruṇo pūjanīyohaṃ, buddhapūjāyidaṃ phalaṃ.
```

<p rend="hangnum">§33.</p>

```
‘‘Dibbacakkhu visuddhaṃ me, samādhikusalo ahaṃ;
```

```
Abhiññāpāramippatto, buddhapūjāyidaṃ phalaṃ.
```

<p rend="hangnum">§34.</p>

```
‘‘Paṭisambhidā anuppatto, iddhipādesu kovido;
```

```
Dhammesu pāramippatto, buddhapūjāyidaṃ phalaṃ.
```

<p rend="hangnum">§35.</p>

```
‘‘Tiṃsakappasahassamhi<pb ed="P" n="2.0444" />, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§36.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§37.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§38.</p>

```
‘‘Paṭisambhidā <pb ed="T" n="2.0143" /><pb ed="M" n="2.0087" /><pb ed="V" n="2.0086" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ.
```

Itthaṃ sudaṃ āyasmā tikaṇikārapupphiyo thero imā

Gāthāyo abhāsitthāti.

Tikaṇikārapupphiyattherassāpadānaṃ paṭhamaṃ.

#### 2. Ekapattadāyakattheraapadānaṃ

<p rend="hangnum">§39.</p>

```
‘‘Nagare haṃsavatiyā, kumbhakāro ahosahaṃ;
```

```
Addasaṃ virajaṃ buddhaṃ, oghatiṇṇamanāsavaṃ.
```

<p rend="hangnum">§40.</p>

```
‘‘Sukataṃ mattikāpattaṃ, buddhaseṭṭhassadāsahaṃ;
```

```
Pattaṃ datvā bhagavato, ujubhūtassa tādino.
```

<p rend="hangnum">§41.</p>

```
‘‘Bhave nibbattamānohaṃ, soṇṇathāle labhāmahaṃ;
```

```
Rūpimaye ca sovaṇṇe, taṭṭike ca maṇīmaye.
```

<p rend="hangnum">§42.</p>

```
‘‘Pātiyo paribhuñjāmi, puññakammassidaṃ phalaṃ;
```

```
Yasānañca dhanānañca <note>yasasāva janānañca (syā.)</note>, aggabhūto <note>pattabhūto (sī. pī.)</note> ca homahaṃ.
```

<p rend="hangnum">§43.</p>

```
‘‘Yathāpi bhaddake khette, bījaṃ appampi ropitaṃ;
```

```
Sammādhāraṃ pavacchante, phalaṃ toseti kassakaṃ.
```

<p rend="hangnum">§44.</p>

```
‘‘Tathevidaṃ pattadānaṃ, buddhakhettamhi ropitaṃ;
```

```
Pītidhāre pavassante, phalaṃ maṃ tosayissati.
```

<p rend="hangnum">§45.</p>

```
‘‘Yāvatā khettā vijjanti, saṅghāpi ca gaṇāpi ca;
```

```
Buddhakhettasamo natthi, sukhado sabbapāṇinaṃ.
```

<p rend="hangnum">§46.</p>

```
‘‘Namo <pb ed="T" n="2.0144" /> te purisājañña, namo te purisuttama;
```

```
Ekapattaṃ daditvāna, pattomhi acalaṃ padaṃ.
```

<p rend="hangnum">§47.</p>

```
‘‘Ekanavutito kappe, yaṃ pattamadadiṃ tadā;
```

```
Duggatiṃ nābhijānāmi, pattadānassidaṃ phalaṃ.
```

<p rend="hangnum">§48.</p>

```
‘‘Kilesā <pb ed="V" n="2.0087" /> jhāpitā mayhaṃ…pe… viharāmi anāsavo.
```

<p rend="hangnum">§49.</p>

```
‘‘Svāgataṃ <pb ed="M" n="2.0088" /> vata me āsi…pe… kataṃ buddhassa sāsanaṃ.
```

<p rend="hangnum">§50.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ekapattadāyako thero imā gāthāyo

Abhāsitthāti.

Ekapattadāyakattherassāpadānaṃ dutiyaṃ.

#### 3. Kāsumāraphaliyattheraapadānaṃ

<p rend="hangnum">§51.</p>

```
‘‘Kaṇikāraṃva <pb ed="P" n="2.0445" /> jotantaṃ, nisinnaṃ pabbatantare;
```

```
Addasaṃ virajaṃ buddhaṃ, lokajeṭṭhaṃ narāsabhaṃ.
```

<p rend="hangnum">§52.</p>

```
‘‘Pasannacitto sumano, sire katvāna añjaliṃ;
```

```
Kāsumārikamādāya, buddhaseṭṭhassadāsahaṃ.
```

<p rend="hangnum">§53.</p>

```
‘‘Ekatiṃse ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§54.</p>

```
‘‘Kilesā <pb ed="T" n="2.0145" /> jhāpitā mayhaṃ…pe… viharāmi anāsavo.
```

<p rend="hangnum">§55.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§56.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kāsumāraphaliyo thero imā gāthāyo

Abhāsitthāti.

Kāsumāraphaliyattherassāpadānaṃ tatiyaṃ.

#### 4. Avaṭaphaliyattheraapadānaṃ

<p rend="hangnum">§57.</p>

```
‘‘Sahassaraṃsī bhagavā, sayambhū aparājito;
```

```
Vivekā uṭṭhahitvāna, gocarāyābhinikkhami.
```

<p rend="hangnum">§58.</p>

```
‘‘Phalahattho <pb ed="V" n="2.0088" /> ahaṃ disvā, upagacchiṃ narāsabhaṃ;
```

```
Pasannacitto sumano, avaṭaṃ adadiṃ phalaṃ.
```

<p rend="hangnum">§59.</p>

```
‘‘Catunnavutito <pb ed="M" n="2.0089" /> kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§60.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§61.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§62.</p>

```
‘‘Paṭisambhidā <pb ed="T" n="2.0146" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā avaṭaphaliyo thero imā gāthāyo

Abhāsitthāti.

Avaṭaphaliyattherassāpadānaṃ catutthaṃ.

#### 5. Pādaphaliyattheraapadānaṃ

<p rend="hangnum">§63.</p>

```
‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;
```

```
Rathiyaṃ paṭipajjantaṃ, pādaphalaṃ <note>vāraphalaṃ (sī.), cāraphalaṃ (syā.), pāraphalaṃ (pī.)</note> adāsahaṃ.
```

<p rend="hangnum">§64.</p>

```
‘‘Ekanavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§65.</p>

```
‘‘Kilesā <pb ed="P" n="2.0446" /> jhāpitā mayhaṃ…pe… viharāmi anāsavo.
```

<p rend="hangnum">§66.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§67.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā pādaphaliyo thero imā gāthāyo

Abhāsitthāti.

Pādaphaliyattherassāpadānaṃ pañcamaṃ.

#### 6. Mātuluṅgaphaladāyakattheraapadānaṃ

<p rend="hangnum">§68.</p>

```
‘‘Kaṇikāraṃva <pb ed="T" n="2.0147" /><pb ed="V" n="2.0089" /> jalitaṃ, puṇṇamāyeva candimaṃ;
```

```
Jalantaṃ dīparukkhaṃva, addasaṃ lokanāyakaṃ.
```

<p rend="hangnum">§69.</p>

```
‘‘Mātuluṅgaphalaṃ <pb ed="M" n="2.0090" /> gayha, adāsiṃ satthuno ahaṃ;
```

```
Dakkhiṇeyyassa vīrassa <note>dhīrassa (sī.)</note>, pasanno sehi pāṇibhi.
```

<p rend="hangnum">§70.</p>

```
‘‘Ekatiṃse ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§71.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§72.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§73.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā mātuluṅgaphaladāyako thero imā

Gāthāyo abhāsitthāti.

Mātuluṅgaphaladāyakattherassāpadānaṃ chaṭṭhaṃ.

#### 7. Ajeliphaladāyakattheraapadānaṃ

<p rend="hangnum">§74.</p>

```
‘‘Ajjuno <note>ajino (syā.)</note> nāma sambuddho, himavante vasī tadā;
```

```
Caraṇena ca sampanno, samādhikusalo muni.
```

<p rend="hangnum">§75.</p>

```
‘‘Kumbhamattaṃ <pb ed="T" n="2.0148" /> gahetvāna, ajeliṃ <note>añjaliṃ (syā.), ajelaṃ (pī.)</note> jīvajīvakaṃ;
```

```
Chattapaṇṇaṃ gahetvāna, adāsiṃ satthuno ahaṃ.
```

<p rend="hangnum">§76.</p>

```
‘‘Catunnavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§77.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§78.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§79.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ajeliphaladāyako thero imā

Gāthāyo abhāsitthāti.

Ajeliphaladāyakattherassāpadānaṃ sattamaṃ.

#### 8. Amodaphaliyattheraapadānaṃ

<p rend="hangnum">§80.</p>

```
‘‘Suvaṇṇavaṇṇaṃ <pb ed="M" n="2.0091" /><pb ed="V" n="2.0090" /><pb ed="P" n="2.0447" /> sambuddhaṃ, āhutīnaṃ paṭiggahaṃ;
```

```
Rathiyaṃ paṭipajjantaṃ, amodamadadiṃ phalaṃ.
```

<p rend="hangnum">§81.</p>

```
‘‘Ekanavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§82.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§83.</p>

```
‘‘Svāgataṃ <pb ed="T" n="2.0149" /> vata me āsi…pe… kataṃ buddhassa sāsanaṃ.
```

<p rend="hangnum">§84.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā amodaphaliyo thero imā gāthāyo

Abhāsitthāti.

Amodaphaliyattherassāpadānaṃ aṭṭhamaṃ.

#### 9. Tālaphaladāyakattheraapadānaṃ

<p rend="hangnum">§85.</p>

```
‘‘Sataraṃsī nāma bhagavā, sayambhū aparājito;
```

```
Vivekā vuṭṭhahitvāna, gocarāyābhinikkhami.
```

<p rend="hangnum">§86.</p>

```
‘‘Phalahattho ahaṃ disvā, upagacchiṃ narāsabhaṃ;
```

```
Pasannacitto sumano, tālaphalaṃ adāsahaṃ.
```

<p rend="hangnum">§87.</p>

```
‘‘Catunnavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§88.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§89.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§90.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0150" /> sudaṃ āyasmā tālaphaladāyako thero imā gāthāyo

Abhāsitthāti.

Tālaphaladāyakattherassāpadānaṃ navamaṃ.

#### 10. Nāḷikeraphaladāyakattheraapadānaṃ

<p rend="hangnum">§91.</p>

```
‘‘Nagare <pb ed="M" n="2.0092" /><pb ed="V" n="2.0091" /> bandhumatiyā, ārāmiko ahaṃ tadā;
```

```
Addasaṃ virajaṃ buddhaṃ, gacchantaṃ anilañjase.
```

<p rend="hangnum">§92.</p>

```
‘‘Nāḷikeraphalaṃ gayha, buddhaseṭṭhassadāsahaṃ;
```

```
Ākāse ṭhitako santo, paṭiggaṇhi mahāyaso.
```

<p rend="hangnum">§93.</p>

```
‘‘Vittisañjanano <pb ed="P" n="2.0448" /> mayhaṃ, diṭṭhadhammasukhāvaho;
```

```
Phalaṃ buddhassa datvāna, vippasannena cetasā.
```

<p rend="hangnum">§94.</p>

```
‘‘Adhigacchiṃ tadā pītiṃ, vipulañca sukhuttamaṃ;
```

```
Uppajjateva ratanaṃ, nibbattassa tahiṃ tahiṃ.
```

<p rend="hangnum">§95.</p>

```
‘‘Ekanavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§96.</p>

```
‘‘Dibbacakkhu visuddhaṃ me, samādhikusalo ahaṃ;
```

```
Abhiññāpāramippatto, phaladānassidaṃ phalaṃ.
```

<p rend="hangnum">§97.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§98.</p>

```
‘‘Svāgataṃ vata me āsi…pe… <pb ed="T" n="2.0151" /> kataṃ buddhassa sāsanaṃ.
```

<p rend="hangnum">§99.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā nāḷikeraphaladāyako thero imā

Gāthāyo abhāsitthāti.

Nāḷikeraphaladāyakattherassāpadānaṃ dasamaṃ.

<trailer rend="centre">Kaṇikāravaggo ekapaññāsamo.</trailer>

Tassuddānaṃ –

```
Kaṇikārekapattā ca, kāsumārī tathāvaṭā;
```

```
Pādañca mātuluṅgañca, ajelīmodameva ca.
```

```
Tālaṃ tathā nāḷikeraṃ, gāthāyo gaṇitā viha;
```

```
Ekaṃ gāthāsataṃ hoti, ūnādhikavivajjitaṃ.
```

### 52. Phaladāyakavaggo

#### 1. Kurañciyaphaladāyakattheraapadānaṃ

<p rend="hangnum">§1.</p>

```
‘‘Migaluddo <pb ed="T" n="2.0152" /><pb ed="M" n="2.0093" /><pb ed="V" n="2.0092" /> pure āsiṃ, vipine vicaraṃ ahaṃ;
```

```
Addasaṃ virajaṃ buddhaṃ, sabbadhammāna pāraguṃ.
```

<p rend="hangnum">§2.</p>

```
‘‘Kurañciyaphalaṃ gayha, buddhaseṭṭhassadāsahaṃ;
```

```
Puññakkhettassa tādino, pasanno sehi pāṇibhi.
```

<p rend="hangnum">§3.</p>

```
‘‘Ekatiṃse ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§4.</p>

```
‘‘Kilesā <pb ed="P" n="2.0449" /> jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§5.</p>

```
‘‘Svāgataṃ vata me āsi, buddhaseṭṭhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§6.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā kurañciyaphaladāyako thero imā

Gāthāyo abhāsitthāti.

Kurañciyaphaladāyakattherassāpadānaṃ paṭhamaṃ.

#### 2. Kapitthaphaladāyakattheraapadānaṃ

<p rend="hangnum">§7.</p>

```
‘‘Suvaṇṇavaṇṇaṃ <pb ed="T" n="2.0153" /> sambuddhaṃ, āhutīnaṃ paṭiggahaṃ;
```

```
Rathiyaṃ paṭipajjantaṃ, kapitthaṃ <note>kapiṭṭhaṃ (syā.)</note> adadiṃ phalaṃ.
```

<p rend="hangnum">§8.</p>

```
‘‘Ekanavutito <pb ed="V" n="2.0093" /> kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§9.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§10.</p>

```
‘‘Svāgataṃ <pb ed="M" n="2.0094" /> vata me āsi…pe… kataṃ buddhassa sāsanaṃ.
```

<p rend="hangnum">§11.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kapitthaphaladāyako thero imā

Gāthāyo abhāsitthāti.

Kapitthaphaladāyakattherassāpadānaṃ dutiyaṃ.

#### 3. Kosambaphaliyattheraapadānaṃ

<p rend="hangnum">§12.</p>

```
‘‘Kakudhaṃ vilasantaṃva, devadevaṃ narāsabhaṃ;
```

```
Rathiyaṃ paṭipajjantaṃ, kosambaṃ <note>kosumbaṃ (sī. syā. pī.)</note> adadiṃ tadā.
```

<p rend="hangnum">§13.</p>

```
‘‘Ekatiṃse ito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§14.</p>

```
‘‘Kilesā <pb ed="T" n="2.0154" /> jhāpitā mayhaṃ…pe… viharāmi anāsavo.
```

<p rend="hangnum">§15.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§16.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kosambaphaliyo thero imā gāthāyo

Abhāsitthāti.

Kosambaphaliyattherassāpadānaṃ tatiyaṃ.

#### 4. Ketakapupphiyattheraapadānaṃ

<p rend="hangnum">§17.</p>

```
‘‘Vinatānadiyā tīre, vihāsi purisuttamo;
```

```
Addasaṃ virajaṃ buddhaṃ, ekaggaṃ susamāhitaṃ.
```

<p rend="hangnum">§18.</p>

```
‘‘Madhugandhassa <pb ed="V" n="2.0094" /> pupphena, ketakassa ahaṃ tadā;
```

```
Pasannacitto sumano, buddhaseṭṭhamapūjayiṃ.
```

<p rend="hangnum">§19.</p>

```
‘‘Ekanavutito <pb ed="M" n="2.0095" /><pb ed="P" n="2.0450" /> kappe, yaṃ pupphamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§20.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§21.</p>

```
‘‘Svāgataṃ vata me āsi…pe… <pb ed="T" n="2.0155" /> kataṃ buddhassa sāsanaṃ.
```

<p rend="hangnum">§22.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ketakapupphiyo thero imā gāthāyo

Abhāsitthāti.

Ketakapupphiyattherassāpadānaṃ catutthaṃ.

#### 5. Nāgapupphiyattheraapadānaṃ

<p rend="hangnum">§23.</p>

```
‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;
```

```
Rathiyaṃ paṭipajjantaṃ, nāgapupphaṃ apūjayiṃ.
```

<p rend="hangnum">§24.</p>

```
‘‘Ekanavutito kappe, yaṃ pupphamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§25.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§26.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§27.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā nāgapupphiyo thero imā gāthāyo

Abhāsitthāti.

Nāgapupphiyattherassāpadānaṃ pañcamaṃ.

#### 6. Ajjunapupphiyattheraapadānaṃ

<p rend="hangnum">§28.</p>

```
‘‘Candabhāgānadītīre<pb ed="T" n="2.0156" /><pb ed="V" n="2.0095" />, ahosiṃ kinnaro tadā;
```

```
Addasaṃ virajaṃ buddhaṃ, sayambhuṃ aparājitaṃ.
```

<p rend="hangnum">§29.</p>

```
‘‘Pasannacitto sumano, vedajāto katañjalī;
```

```
Gahetvā ajjunaṃ pupphaṃ, sayambhuṃ abhipūjayiṃ.
```

<p rend="hangnum">§30.</p>

```
‘‘Tena <pb ed="M" n="2.0096" /> kammena sukatena, cetanāpaṇidhīhi ca;
```

```
Jahitvā kinnaraṃ dehaṃ, tāvatiṃsamagacchahaṃ.
```

<p rend="hangnum">§31.</p>

```
‘‘Chattiṃsakkhattuṃ devindo, devarajjamakārayiṃ;
```

```
Dasakkhattuṃ cakkavattī, mahārajjamakārayiṃ.
```

<p rend="hangnum">§32.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Sukhette vappitaṃ bījaṃ, sayambhumhi aho mama <note>ahosi me (syā.)</note>.
```

<p rend="hangnum">§33.</p>

```
‘‘Kusalaṃ vijjate mayhaṃ, pabbajiṃ anagāriyaṃ;
```

```
Pūjāraho ahaṃ ajja, sakyaputtassa sāsane.
```

<p rend="hangnum">§34.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§35.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§36.</p>

```
‘‘Paṭisambhidā <pb ed="P" n="2.0451" /> catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0157" /> sudaṃ āyasmā ajjunapupphiyo thero imā gāthāyo

Abhāsitthāti.

Ajjunapupphiyattherassāpadānaṃ chaṭṭhaṃ.

#### 7. Kuṭajapupphiyattheraapadānaṃ

<p rend="hangnum">§37.</p>

```
‘‘Himavantassāvidūre, vasalo <note>cāvalo (sī. pī.), accayo (syā.)</note> nāma pabbato;
```

```
Buddho sudassano nāma, vasate pabbatantare.
```

<p rend="hangnum">§38.</p>

```
‘‘Pupphaṃ hemavantaṃ gayha, vehāsaṃ agamāsahaṃ;
```

```
Tatthaddasāsiṃ sambuddhaṃ, oghatiṇṇamanāsavaṃ.
```

<p rend="hangnum">§39.</p>

```
‘‘Pupphaṃ <pb ed="V" n="2.0096" /> kuṭajamādāya, sire katvāna añjaliṃ <note>katvānahaṃ tadā (syā. pī. ka.)</note>;
```

```
Buddhassa abhiropesiṃ, sayambhussa mahesino.
```

<p rend="hangnum">§40.</p>

```
‘‘Ekatiṃse ito kappe, yaṃ pupphamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§41.</p>

```
‘‘Kilesā <pb ed="M" n="2.0097" /> jhāpitā mayhaṃ…pe… viharāmi anāsavo.
```

<p rend="hangnum">§42.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§43.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kuṭajapupphiyo thero imā gāthāyo

Abhāsitthāti.

Kuṭajapupphiyattherassāpadānaṃ sattamaṃ.

#### 8. Ghosasaññakattheraapadānaṃ

<p rend="hangnum">§44.</p>

```
‘‘Migaluddo <pb ed="T" n="2.0158" /> pure āsiṃ, araññe vipine ahaṃ;
```

```
Addasaṃ virajaṃ buddhaṃ, devasaṅghapurakkhataṃ.
```

<p rend="hangnum">§45.</p>

```
‘‘Catusaccaṃ pakāsentaṃ, desentaṃ amataṃ padaṃ;
```

```
Assosiṃ madhuraṃ dhammaṃ, sikhino lokabandhuno.
```

<p rend="hangnum">§46.</p>

```
‘‘Ghose cittaṃ pasādesiṃ, asamappaṭipuggale;
```

```
Tattha cittaṃ pasādetvā, uttariṃ <note>atariṃ (sī. pī.)</note> duttaraṃ bhavaṃ.
```

<p rend="hangnum">§47.</p>

```
‘‘Ekatiṃse ito kappe, yaṃ saññamalabhiṃ tadā;
```

```
Duggatiṃ nābhijānāmi, ghosasaññāyidaṃ phalaṃ.
```

<p rend="hangnum">§48.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§49.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§50.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā ghosasaññako thero imā gāthāyo

Abhāsitthāti.

Ghosasaññakattherassāpadānaṃ aṭṭhamaṃ.

#### 9. Sabbaphaladāyakattheraapadānaṃ

<p rend="hangnum">§51.</p>

```
‘‘Varuṇo <pb ed="T" n="2.0159" /><pb ed="V" n="2.0097" /><pb ed="P" n="2.0452" /> nāma nāmena, brāhmaṇo mantapāragū;
```

```
Chaḍḍetvā dasaputtāni, vanamajjhogahiṃ tadā.
```

<p rend="hangnum">§52.</p>

```
‘‘Assamaṃ <pb ed="M" n="2.0098" /> sukataṃ katvā, suvibhattaṃ manoramaṃ;
```

```
Paṇṇasālaṃ karitvāna, vasāmi vipine ahaṃ.
```

<p rend="hangnum">§53.</p>

```
‘‘Padumuttaro lokavidū, āhutīnaṃ paṭiggaho;
```

```
Mamuddharitukāmo so, āgacchi mama assamaṃ.
```

<p rend="hangnum">§54.</p>

```
‘‘Yāvatā vanasaṇḍamhi, obhāso vipulo ahu;
```

```
Buddhassa ānubhāvena, pajjalī vipinaṃ tadā.
```

<p rend="hangnum">§55.</p>

```
‘‘Disvāna taṃ pāṭihīraṃ, buddhaseṭṭhassa tādino;
```

```
Pattapuṭaṃ gahetvāna, phalena pūjayiṃ ahaṃ.
```

<p rend="hangnum">§56.</p>

```
‘‘Upagantvāna sambuddhaṃ, sahakhārimadāsahaṃ;
```

```
Anukampāya me buddho, idaṃ vacanamabravi.
```

<p rend="hangnum">§57.</p>

```
‘Khāribhāraṃ gahetvāna, pacchato ehi me tuvaṃ;
```

```
Paribhutte ca saṅghamhi, puññaṃ tava bhavissati’.
```

<p rend="hangnum">§58.</p>

```
‘‘Puṭakantaṃ gahetvāna, bhikkhusaṅghassadāsahaṃ;
```

```
Tattha cittaṃ pasādetvā, tusitaṃ upapajjahaṃ.
```

<p rend="hangnum">§59.</p>

```
‘‘Tattha dibbehi naccehi, gītehi vāditehi ca;
```

```
Puññakammena saṃyuttaṃ, anubhomi sadā sukhaṃ.
```

<p rend="hangnum">§60.</p>

```
‘‘Yaṃ <pb ed="T" n="2.0160" /> yaṃ yonupapajjāmi, devattaṃ atha mānusaṃ;
```

```
Bhoge me ūnatā natthi, phaladānassidaṃ phalaṃ.
```

<p rend="hangnum">§61.</p>

```
‘‘Yāvatā caturo dīpā, sasamuddā sapabbatā;
```

```
Phalaṃ buddhassa datvāna, issaraṃ kārayāmahaṃ.
```

<p rend="hangnum">§62.</p>

```
‘‘Yāvatā me pakkhigaṇā, ākāse uppatanti ce;
```

```
Tepi maṃ vasamanventi, phaladānassidaṃ phalaṃ.
```

<p rend="hangnum">§63.</p>

```
‘‘Yāvatā vanasaṇḍamhi, yakkhā bhūtā ca rakkhasā;
```

```
Kumbhaṇḍā garuḷā cāpi, pāricariyaṃ upenti me.
```

<p rend="hangnum">§64.</p>

```
‘‘Kumbhā <pb ed="V" n="2.0098" /><pb ed="P" n="2.0453" /> soṇā madhukārā, ḍaṃsā ca makasā ubho;
```

```
Tepi maṃ vasamanventi, phaladānassidaṃ phalaṃ.
```

<p rend="hangnum">§65.</p>

```
‘‘Supaṇṇā <pb ed="M" n="2.0099" /> nāma sakuṇā, pakkhijātā mahabbalā;
```

```
Tepi maṃ saraṇaṃ yanti, phaladānassidaṃ phalaṃ.
```

<p rend="hangnum">§66.</p>

```
‘‘Yepi dīghāyukā nāgā, iddhimanto mahāyasā;
```

```
Tepi maṃ vasamanventi, phaladānassidaṃ phalaṃ.
```

<p rend="hangnum">§67.</p>

```
‘‘Sīhā byagghā ca dīpī ca, acchakokataracchakā;
```

```
Tepi maṃ vasamanventi, phaladānassidaṃ phalaṃ.
```

<p rend="hangnum">§68.</p>

```
‘‘Osadhītiṇavāsī ca, ye ca ākāsavāsino;
```

```
Sabbe maṃ saraṇaṃ yanti, phaladānassidaṃ phalaṃ.
```

<p rend="hangnum">§69.</p>

```
‘‘Sududdasaṃ sunipuṇaṃ, gambhīraṃ suppakāsitaṃ;
```

```
Phassayitvā <note>phusayitvā (ka.)</note> viharāmi, phaladānassidaṃ phalaṃ.
```

<p rend="hangnum">§70.</p>

```
‘‘Vimokkhe <pb ed="T" n="2.0161" /> aṭṭha phusitvā, viharāmi anāsavo;
```

```
Ātāpī nipako cāhaṃ, phaladānassidaṃ phalaṃ.
```

<p rend="hangnum">§71.</p>

```
‘‘Ye phalaṭṭhā buddhaputtā, khīṇadosā mahāyasā;
```

```
Ahamaññataro tesaṃ, phaladānassidaṃ phalaṃ.
```

<p rend="hangnum">§72.</p>

```
‘‘Abhiññāpāramiṃ gantvā, sukkamūlena codito;
```

```
Sabbāsave pariññāya, viharāmi anāsavo.
```

<p rend="hangnum">§73.</p>

```
‘‘Tevijjā iddhipattā ca, buddhaputtā mahāyasā;
```

```
Dibbasotasamāpannā, tesaṃ aññataro ahaṃ.
```

<p rend="hangnum">§74.</p>

```
‘‘Satasahassito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§75.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§76.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§77.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sabbaphaladāyako thero imā gāthāyo

Abhāsitthāti.

Sabbaphaladāyakattherassāpadānaṃ navamaṃ.

#### 10. Padumadhārikattheraapadānaṃ

<p rend="hangnum">§78.</p>

```
‘‘Himavantassāvidūre<pb ed="T" n="2.0162" /><pb ed="M" n="2.0100" /><pb ed="V" n="2.0099" />, romaso nāma pabbato;
```

```
Buddhopi sambhavo nāma, abbhokāse vasī tadā.
```

<p rend="hangnum">§79.</p>

```
‘‘Bhavanā nikkhamitvāna, padumaṃ dhārayiṃ ahaṃ;
```

```
Ekāhaṃ dhārayitvāna, bhavanaṃ punarāgamiṃ.
```

<p rend="hangnum">§80.</p>

```
‘‘Ekatiṃse <pb ed="P" n="2.0454" /> ito kappe, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§81.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§82.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§83.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā padumadhāriko thero imā gāthāyo

Abhāsitthāti.

Padumadhārikattherassāpadānaṃ dasamaṃ.

<trailer rend="centre">Phaladāyakavaggo dvepaññāsamo.</trailer>

Tassuddānaṃ –

```
Kurañciyaṃ kapitthañca, kosambamatha ketakaṃ;
```

```
Nāgapupphajjunañceva, kuṭajī ghosasaññako.
```

```
Thero <pb ed="T" n="2.0163" /> ca sabbaphalado, tathā padumadhāriko;
```

```
Asīti cettha gāthāyo, tisso gāthā taduttari.
```

### 53. Tiṇadāyakavaggo

#### 1. Tiṇamuṭṭhidāyakattheraapadānaṃ

<p rend="hangnum">§1.</p>

```
‘‘Himavantassāvidūre<pb ed="M" n="2.0101" /><pb ed="V" n="2.0100" />, lambako nāma pabbato;
```

```
Tattheva tisso <note>tatthopatisso (sī. pī. ka.)</note> sambuddho, abbhokāsamhi caṅkami.
```

<p rend="hangnum">§2.</p>

```
‘‘Migaluddo pure āsiṃ, araññe kānane ahaṃ;
```

```
Disvāna taṃ devadevaṃ, tiṇamuṭṭhimadāsahaṃ.
```

<p rend="hangnum">§3.</p>

```
‘‘Nisīdanatthaṃ buddhassa, datvā cittaṃ pasādayiṃ;
```

```
Sambuddhaṃ abhivādetvā, pakkāmiṃ <note>pakkamiṃ (ka.)</note> uttarāmukho.
```

<p rend="hangnum">§4.</p>

```
‘‘Aciraṃ gatamattassa <note>gatamattaṃ maṃ (sī. syā.)</note>, migarājā apothayi <note>aheṭhayi (sī. syā. pī.)</note>;
```

```
Sīhena pothito <note>pātito (sī. pī.), ghāṭito (syā.)</note> santo, tattha kālaṅkato ahaṃ.
```

<p rend="hangnum">§5.</p>

```
‘‘Āsanne me kataṃ kammaṃ, buddhaseṭṭhe anāsave;
```

```
Sumutto saravegova, devalokamagacchahaṃ.
```

<p rend="hangnum">§6.</p>

```
‘‘Yūpo tattha subho āsi, puññakammābhinimmito;
```

```
Sahassakaṇḍo satabheṇḍu, dhajālu haritāmayo.
```

<p rend="hangnum">§7.</p>

```
‘‘Pabhā <pb ed="T" n="2.0164" /> niddhāvate tassa, sataraṃsīva uggato;
```

```
Ākiṇṇo devakaññāhi, āmodiṃ kāmakāmihaṃ.
```

<p rend="hangnum">§8.</p>

```
‘‘Devalokā <pb ed="P" n="2.0455" /> cavitvāna, sukkamūlena codito;
```

```
Āgantvāna manussattaṃ, pattomhi āsavakkhayaṃ.
```

<p rend="hangnum">§9.</p>

```
‘‘Catunnavutito kappe, nisīdanamadāsahaṃ;
```

```
Duggatiṃ nābhijānāmi, tiṇamuṭṭhe idaṃ phalaṃ.
```

<p rend="hangnum">§10.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§11.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§12.</p>

```
‘‘Paṭisambhidā <pb ed="M" n="2.0102" /><pb ed="V" n="2.0101" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā tiṇamuṭṭhidāyako thero imā gāthāyo

Abhāsitthāti.

Tiṇamuṭṭhidāyakattherassāpadānaṃ paṭhamaṃ.

#### 2. Mañcadāyakattheraapadānaṃ

<p rend="hangnum">§13.</p>

```
‘‘Vipassino bhagavato, lokajeṭṭhassa tādino;
```

```
Ekamañcaṃ <note>ekaṃ veccaṃ (syā.), ekapacchaṃ (pī.)</note> mayā dinnaṃ, pasannena sapāṇinā.
```

<p rend="hangnum">§14.</p>

```
‘‘Hatthiyānaṃ assayānaṃ, dibbayānaṃ samajjhagaṃ;
```

```
Tena mañcakadānena, pattomhi āsavakkhayaṃ.
```

<p rend="hangnum">§15.</p>

```
‘‘Ekanavutito <pb ed="T" n="2.0165" /> kappe, yaṃ mañcamadadiṃ tadā;
```

```
Duggatiṃ nābhijānāmi, mañcadānassidaṃ phalaṃ.
```

<p rend="hangnum">§16.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§17.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§18.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā mañcadāyako <note>veccakadāyako (syā.), saddasaññikavaggepi idaṃ§apadānaṃ dissati</note> thero imā gāthāyo abhāsitthāti.

Mañcadāyakattherassāpadānaṃ dutiyaṃ.

#### 3. Saraṇagamaniyattheraapadānaṃ

<p rend="hangnum">§19.</p>

```
‘‘Āruhimha tadā nāvaṃ, bhikkhu cājīviko cahaṃ;
```

```
Nāvāya bhijjamānāya, bhikkhu me saraṇaṃ adā.
```

<p rend="hangnum">§20.</p>

```
‘‘Ekatiṃse <pb ed="M" n="2.0103" /> ito kappe, yaṃ so me saraṇaṃ adā;
```

```
Duggatiṃ nābhijānāmi, saraṇagamane phalaṃ.
```

<p rend="hangnum">§21.</p>

```
‘‘Kilesā <pb ed="V" n="2.0102" /> jhāpitā mayhaṃ…pe… viharāmi anāsavo.
```

<p rend="hangnum">§22.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§23.</p>

```
‘‘Paṭisambhidā <pb ed="T" n="2.0166" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā saraṇagamaniyo thero imā gāthāyo

Abhāsitthāti.

Saraṇagamaniyattherassāpadānaṃ tatiyaṃ.

#### 4. Abbhañjanadāyakattheraapadānaṃ

<p rend="hangnum">§24.</p>

```
‘‘Nagare <pb ed="P" n="2.0456" /> bandhumatiyā, rājuyyāne vasāmahaṃ;
```

```
Cammavāsī tadā āsiṃ, kamaṇḍaludharo ahaṃ.
```

<p rend="hangnum">§25.</p>

```
‘‘Addasaṃ vimalaṃ buddhaṃ, sayambhuṃ aparājitaṃ;
```

```
Padhānaṃ pahitattaṃ taṃ, jhāyiṃ jhānarataṃ vasiṃ <note>isiṃ (syā.)</note>.
```

<p rend="hangnum">§26.</p>

```
‘‘Sabbakāmasamiddhiñca, oghatiṇṇamanāsavaṃ;
```

```
Disvā pasanno sumano, abbhañjanamadāsahaṃ.
```

<p rend="hangnum">§27.</p>

```
‘‘Ekanavutito kappe, yaṃ dānamadadiṃ tadā;
```

```
Duggatiṃ nābhijānāmi, abbhañjanassidaṃ phalaṃ.
```

<p rend="hangnum">§28.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§29.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§30.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0167" /> sudaṃ āyasmā abbhañjanadāyako thero imā gāthāyo

Abhāsitthāti.

Abbhañjanadāyakattherassāpadānaṃ catutthaṃ.

#### 5. Supaṭadāyakattheraapadānaṃ

<p rend="hangnum">§31.</p>

```
‘‘Divāvihārā <pb ed="M" n="2.0104" /><pb ed="V" n="2.0103" /> nikkhanto, vipassī lokanāyako;
```

```
Lahuṃ supaṭakaṃ <note>supaṭikaṃ (syā.), pūpapavaṃ (pī.)</note> datvā, kappaṃ saggamhi modahaṃ.
```

<p rend="hangnum">§32.</p>

```
‘‘Ekanavutito kappe, supaṭakamadāsahaṃ;
```

```
Duggatiṃ nābhijānāmi, supaṭassa idaṃ phalaṃ.
```

<p rend="hangnum">§33.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§34.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§35.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā supaṭadāyako thero imā gāthāyo

Abhāsitthāti.

Supaṭadāyakattherassāpadānaṃ pañcamaṃ.

#### 6. Daṇḍadāyakattheraapadānaṃ

<p rend="hangnum">§36.</p>

```
‘‘Kānanaṃ vanamogayha, veḷuṃ chetvānahaṃ tadā;
```

```
Ālambaṇaṃ karitvāna, saṅghassa adadiṃ bahuṃ <note>ahaṃ (sī. syā. pī.)</note>.
```

<p rend="hangnum">§37.</p>

```
‘‘Tena <pb ed="T" n="2.0168" /> cittappasādena, subbate abhivādiya;
```

```
Ālambadaṇḍaṃ datvāna, pakkāmiṃ uttarāmukho.
```

<p rend="hangnum">§38.</p>

```
‘‘Catunnavutito <pb ed="P" n="2.0457" /> kappe, yaṃ daṇḍamadadiṃ tadā;
```

```
Duggatiṃ nābhijānāmi, daṇḍadānassidaṃ phalaṃ.
```

<p rend="hangnum">§39.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§40.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§41.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="V" n="2.0104" /> sudaṃ āyasmā daṇḍadāyako thero imā gāthāyo

Abhāsitthāti.

Daṇḍadāyakattherassāpadānaṃ chaṭṭhaṃ.

Tevīsatimaṃ bhāṇavāraṃ.

#### 7. Girinelapūjakattheraapadānaṃ

<p rend="hangnum">§42.</p>

```
‘‘Migaluddo <pb ed="M" n="2.0105" /> pure āsiṃ, vipine vicaraṃ ahaṃ;
```

```
Addasaṃ virajaṃ buddhaṃ, sabbadhammāna pāraguṃ.
```

<p rend="hangnum">§43.</p>

```
‘‘Tasmiṃ mahākāruṇike, sabbasattahite rate;
```

```
Pasannacitto sumano, nelapupphamapūjayiṃ.
```

<p rend="hangnum">§44.</p>

```
‘‘Ekatiṃse <pb ed="T" n="2.0169" /> ito kappe, yaṃ pupphamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§45.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§46.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§47.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā girinelapūjako thero imā gāthāyo

Abhāsitthāti.

Girinelapūjakattherassāpadānaṃ sattamaṃ.

#### 8. Bodhisammajjakattheraapadānaṃ

<p rend="hangnum">§48.</p>

```
‘‘Ahaṃ pure bodhipattaṃ, ujjhitaṃ cetiyaṅgaṇe;
```

```
Taṃ gahetvāna chaḍḍesiṃ, alabhiṃ vīsatīguṇe.
```

<p rend="hangnum">§49.</p>

```
‘‘Tassa kammassa tejena, saṃsaranto bhavābhave;
```

```
Duve bhave saṃsarāmi, devatte cāpi mānuse.
```

<p rend="hangnum">§50.</p>

```
‘‘Devalokā cavitvāna, āgantvā mānusaṃ bhavaṃ;
```

```
Duve kule pajāyāmi, khattiye cāpi brāhmaṇe.
```

<p rend="hangnum">§51.</p>

```
‘‘Aṅgapaccaṅgasampanno, ārohapariṇāhavā;
```

```
Abhirūpo suci homi, sampuṇṇaṅgo anūnako.
```

<p rend="hangnum">§52.</p>

```
‘‘Devaloke <pb ed="T" n="2.0170" /><pb ed="V" n="2.0105" /> manusse vā, jāto vā yattha katthaci;
```

```
Bhave suvaṇṇavaṇṇo ca, uttattakanakūpamo.
```

<p rend="hangnum">§53.</p>

```
‘‘Mudukā <pb ed="M" n="2.0106" /><pb ed="P" n="2.0458" /> maddavā sniddhā <note>mudu maddavā siniddhā (syā.)</note>, sukhumā sukumārikā;
```

```
Chavi me sabbadā hoti, bodhipatte suchaḍḍite <note>suchaḍḍine (sī.)</note>.
```

<p rend="hangnum">§54.</p>

```
‘‘Yato kutoci gatīsu, sarīre samudāgate;
```

```
Na limpati rajojallaṃ, vipāko pattachaḍḍite.
```

<p rend="hangnum">§55.</p>

```
‘‘Uṇhe vātātape tassa, aggitāpena vā pana;
```

```
Gatte sedā na muccanti, vipāko pattachaḍḍite.
```

<p rend="hangnum">§56.</p>

```
‘‘Kuṭṭhaṃ gaṇḍo kilāso ca, tilakā piḷakā tathā;
```

```
Na honti kāye daddu ca, vipāko pattachaḍḍite.
```

<p rend="hangnum">§57.</p>

```
‘‘Aparampi guṇaṃ tassa, nibbattati bhavābhave;
```

```
Rogā na honti kāyasmiṃ, vipāko pattachaḍḍite.
```

<p rend="hangnum">§58.</p>

```
‘‘Aparampi guṇaṃ tassa, nibbattati bhavābhave;
```

```
Na hoti cittajā pīḷā, vipāko pattachaḍḍite.
```

<p rend="hangnum">§59.</p>

```
‘‘Aparampi guṇaṃ tassa, nibbattati bhavābhave;
```

```
Amittā na bhavantassa, vipāko pattachaḍḍite.
```

<p rend="hangnum">§60.</p>

```
‘‘Aparampi guṇaṃ tassa, nibbattati bhavābhave;
```

```
Anūnabhogo bhavati, vipāko pattachaḍḍite.
```

<p rend="hangnum">§61.</p>

```
‘‘Aparampi guṇaṃ tassa, nibbattati bhavābhave;
```

```
Aggirājūhi corehi, na hoti udake bhayaṃ.
```

<p rend="hangnum">§62.</p>

```
‘‘Aparampi <pb ed="T" n="2.0171" /> guṇaṃ tassa, nibbattati bhavābhave;
```

```
Dāsidāsā anucarā, honti cittānuvattakā.
```

<p rend="hangnum">§63.</p>

```
‘‘Yamhi āyuppamāṇamhi, jāyate mānuse bhave;
```

```
Tato na hāyate āyu, tiṭṭhate yāvatāyukaṃ.
```

<p rend="hangnum">§64.</p>

```
‘‘Abbhantarā ca bāhirā <note>bahicarā (sī. pī. ka.)</note>, negamā ca saraṭṭhakā;
```

```
Nuyuttā honti sabbepi, vuddhikāmā sukhicchakā.
```

<p rend="hangnum">§65.</p>

```
‘‘Bhogavā yasavā homi, sirimā ñātipakkhavā;
```

```
Apetabhayasantāso, bhavehaṃ sabbato bhave.
```

<p rend="hangnum">§66.</p>

```
‘‘Devā <pb ed="M" n="2.0107" /><pb ed="V" n="2.0106" /> manussā asurā, gandhabbā yakkharakkhasā;
```

```
Sabbe te parirakkhanti, bhave saṃsarato sadā.
```

<p rend="hangnum">§67.</p>

```
‘‘Devaloke manusse ca, anubhotvā ubho yase;
```

```
Avasāne ca nibbānaṃ, sivaṃ patto anuttaraṃ.
```

<p rend="hangnum">§68.</p>

```
‘‘Sambuddhamuddisitvāna, bodhiṃ vā tassa satthuno;
```

```
Yo puññaṃ pasave poso, tassa kiṃ nāma dullabhaṃ.
```

<p rend="hangnum">§69.</p>

```
‘‘Magge <pb ed="P" n="2.0459" /> phale āgame ca, jhānābhiññāguṇesu ca;
```

```
Aññesaṃ adhiko hutvā, nibbāyāmi anāsavo.
```

<p rend="hangnum">§70.</p>

```
‘‘Purehaṃ bodhiyā pattaṃ, chaḍḍetvā haṭṭhamānaso;
```

```
Imehi vīsataṅgehi, samaṅgī homi sabbadā.
```

<p rend="hangnum">§71.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§72.</p>

```
‘‘Svāgataṃ <pb ed="T" n="2.0172" /> vata me āsi…pe… kataṃ buddhassa sāsanaṃ.
```

<p rend="hangnum">§73.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā bodhisammajjako thero imā gāthāyo

Abhāsitthāti.

Bodhisammajjakattherassāpadānaṃ aṭṭhamaṃ.

#### 9. Āmaṇḍaphaladāyakattheraapadānaṃ

<p rend="hangnum">§74.</p>

```
‘‘Padumuttaro nāma jino, sabbadhammāna pāragū;
```

```
Vuṭṭhahitvā samādhimhā, caṅkamī lokanāyako.
```

<p rend="hangnum">§75.</p>

```
‘‘Khāribhāraṃ gahetvāna, āharanto phalaṃ tadā;
```

```
Addasaṃ virajaṃ buddhaṃ, caṅkamantaṃ mahāmuniṃ.
```

<p rend="hangnum">§76.</p>

```
‘‘Pasannacitto sumano, sire katvāna añjaliṃ;
```

```
Sambuddhaṃ abhivādetvā, āmaṇḍamadadiṃ phalaṃ.
```

<p rend="hangnum">§77.</p>

```
‘‘Satasahassito kappe, yaṃ phalaṃ adadiṃ tadā;
```

```
Duggatiṃ nābhijānāmi, āmaṇḍassa idaṃ phalaṃ.
```

<p rend="hangnum">§78.</p>

```
‘‘Kilesā <pb ed="M" n="2.0108" /><pb ed="V" n="2.0107" /> jhāpitā mayhaṃ…pe… viharāmi anāsavo.
```

<p rend="hangnum">§79.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§80.</p>

```
‘‘Paṭisambhidā <pb ed="T" n="2.0173" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā āmaṇḍaphaladāyako thero imā

Gāthāyo abhāsitthāti.

Āmaṇḍaphaladāyakattherassāpadānaṃ navamaṃ.

#### 10. Sugandhattheraapadānaṃ

<p rend="hangnum">§81.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena <note>nāmena (sabbattha)</note>, uppajji vadataṃ varo.
```

<p rend="hangnum">§82.</p>

```
‘‘Anubyañjanasampanno, bāttiṃsavaralakkhaṇo;
```

```
Byāmappabhāparivuto, raṃsijālasamotthaṭo <note>raṃsijālasamosaṭo (sī. pī.)</note>.
```

<p rend="hangnum">§83.</p>

```
‘‘Assāsetā yathā cando, sūriyova pabhaṅkaro;
```

```
Nibbāpetā yathā megho, sāgarova guṇākaro.
```

<p rend="hangnum">§84.</p>

```
‘‘Dharaṇīriva <pb ed="P" n="2.0460" /> sīlena, himavāva samādhinā;
```

```
Ākāso viya paññāya, asaṅgo anilo yathā.
```

<p rend="hangnum">§85.</p>

```
‘‘Sa kadāci mahāvīro, parisāsu visārado;
```

```
Saccāni sampakāseti, uddharanto mahājanaṃ.
```

<p rend="hangnum">§86.</p>

```
‘‘Tadā hi bārāṇasiyaṃ, seṭṭhiputto mahāyaso;
```

```
Āsahaṃ dhanadhaññassa <note>anantadhanadhaññassa (ka.)</note>, pahūtassa bahū tadā.
```

<p rend="hangnum">§87.</p>

```
‘‘Jaṅghāvihāraṃ vicaraṃ, migadāyamupeccahaṃ <note>mupesahaṃ (ka.)</note>;
```

```
Addasaṃ virajaṃ buddhaṃ, desentaṃ amataṃ padaṃ.
```

<p rend="hangnum">§88.</p>

```
‘‘Visaṭṭhakantavacanaṃ<pb ed="T" n="2.0174" />, karavīkasamassaraṃ;
```

```
Haṃsarutehi <note>haṃsadundubhi (syā. pī.)</note> nigghosaṃ, viññāpentaṃ mahājanaṃ.
```

<p rend="hangnum">§89.</p>

```
‘‘Disvā <pb ed="M" n="2.0109" /> devātidevaṃ taṃ, sutvāva madhuraṃ giraṃ;
```

```
Pahāyanappake bhoge, pabbajiṃ anagāriyaṃ.
```

<p rend="hangnum">§90.</p>

```
‘‘Evaṃ <pb ed="V" n="2.0108" /> pabbajito cāhaṃ, na cirena bahussuto;
```

```
Ahosiṃ dhammakathiko, vicittapaṭibhāṇavā.
```

<p rend="hangnum">§91.</p>

```
‘‘Mahāparisamajjhehaṃ, haṭṭhacitto punappunaṃ;
```

```
Vaṇṇayiṃ hemavaṇṇassa, vaṇṇaṃ vaṇṇavisārado.
```

<p rend="hangnum">§92.</p>

```
‘‘Esa khīṇāsavo buddho, anīgho chinnasaṃsayo;
```

```
Sabbakammakkhayaṃ patto, vimuttopadhisaṅkhaye.
```

<p rend="hangnum">§93.</p>

```
‘‘Esa so bhagavā buddho, esa sīho anuttaro;
```

```
Sadevakassa lokassa, brahmacakkappavattako.
```

<p rend="hangnum">§94.</p>

```
‘‘Danto dametā santo ca, sametā nibbuto isi;
```

```
Nibbāpetā ca assattho, assāsetā mahājanaṃ.
```

<p rend="hangnum">§95.</p>

```
‘‘Vīro sūro ca vikkanto <note>dhīro ca (sī. pī.)</note>, pañño kāruṇiko vasī;
```

```
Vijitāvī ca sa jino, appagabbo anālayo.
```

<p rend="hangnum">§96.</p>

```
‘‘Aneñjo acalo dhīmā, amoho asamo muni;
```

```
Dhorayho usabho nāgo, sīho sakko garūsupi.
```

<p rend="hangnum">§97.</p>

```
‘‘Virāgo vimalo brahmā, vādī sūro raṇañjaho;
```

```
Akhilo ca visallo ca, asamo saṃyato <note>vusabho (syā.), payato (pī.)</note> suci.
```

<p rend="hangnum">§98.</p>

```
‘‘Brāhmaṇo <pb ed="T" n="2.0175" /><pb ed="P" n="2.0461" /> samaṇo nātho, bhisakko sallakattako;
```

```
Yodho buddho sutāsuto <note>suto suto (sī. pī.)</note>, acalo mudito sito <note>dito (sī.)</note>.
```

<p rend="hangnum">§99.</p>

```
‘‘Dhātā dhatā ca santi ca, kattā netā pakāsitā;
```

```
Sampahaṃsitā bhettā ca, chettā sotā pasaṃsitā.
```

<p rend="hangnum">§100.</p>

```
‘‘Akhilo ca visallo ca, anīgho akathaṃkathī;
```

```
Anejo virajo kattā, gandhā vattā pasaṃsitā.
```

<p rend="hangnum">§101.</p>

```
‘‘Tāretā atthakāretā, kāretā sampadāritā;
```

```
Pāpetā sahitā kantā, hantā ātāpī tāpaso <note>hantā, tāpitā ca visositā (syā.)</note>.
```

<p rend="hangnum">§102.</p>

```
‘‘Samacitto <pb ed="M" n="2.0110" /> <note>saccaṭṭhito (syā.)</note> samasamo, asahāyo dayālayo <note>dayāsayo (sī.)</note>;
```

Accherasatto <note>accheramanto (syā.)</note> akuho, katāvī isisattamo.

<p rend="hangnum">§103.</p>

```
‘‘Nittiṇṇakaṅkho nimmāno, appameyyo anūpamo;
```

```
Sabbavākyapathātīto, sacca neyyantagū <note>sabbaneyyantiko (syā.)</note> jino.
```

<p rend="hangnum">§104.</p>

```
‘‘Sattasāravare <pb ed="V" n="2.0109" /> <note>sataraṃsīvare (syā.)</note> tasmiṃ, pasādo amatāvaho;
```

```
Tasmā buddhe ca dhamme ca, saṅghe saddhā mahatthikā <note>mahiddhikā (sī. ka.)</note>.
```

<p rend="hangnum">§105.</p>

```
‘‘Guṇehi evamādīhi, tilokasaraṇuttamaṃ;
```

```
Vaṇṇento parisāmajjhe, akaṃ <note>kathiṃ (syā.)</note> dhammakathaṃ ahaṃ.
```

<p rend="hangnum">§106.</p>

```
‘‘Tato cutāhaṃ tusite, anubhotvā mahāsukhaṃ;
```

```
Tato cuto manussesu, jāto homi sugandhiko.
```

<p rend="hangnum">§107.</p>

```
‘‘Nissāso mukhagandho ca, dehagandho tatheva me;
```

```
Sedagandho ca satataṃ, sabbagandhova hoti me <note>sabbagandhotiseti me (sī. pī.)</note>.
```

<p rend="hangnum">§108.</p>

```
‘‘Mukhagandho <pb ed="T" n="2.0176" /> sadā mayhaṃ, padumuppalacampako;
```

```
Parisanto <note>ādisanto (sī.), atikanto (syā.), atisanto (pī.)</note> sadā vāti, sarīro ca tatheva me.
```

<p rend="hangnum">§109.</p>

```
‘‘Guṇatthavassa sabbantaṃ, phalaṃ tu <note>phalantaṃ (syā.)</note> paramabbhutaṃ;
```

```
Ekaggamanasā sabbe, vaṇṇayissaṃ <note>bhāsitassa (syā.)</note> suṇātha me.
```

<p rend="hangnum">§110.</p>

```
‘‘Guṇaṃ <pb ed="P" n="2.0462" /> buddhassa vatvāna, hitāya ca na sadisaṃ <note>hitāya janasandhisu (sī. pī.), hitāya naṃ sukhāvahaṃ (syā.)</note>;
```

```
Sukhito <note>sucitto (syā.)</note> homi sabbattha, saṅgho vīrasamāyuto <note>saraddhanisamāyuto (sī.)</note>.
```

<p rend="hangnum">§111.</p>

```
‘‘Yasassī sukhito kanto, jutimā piyadassano;
```

```
Vattā aparibhūto ca, niddoso paññavā tathā.
```

<p rend="hangnum">§112.</p>

```
‘‘Khīṇe āyusi <note>pāsusi (syā.)</note> nibbānaṃ, sulabhaṃ buddhabhattino;
```

```
Tesaṃ hetuṃ pavakkhāmi, taṃ suṇātha yathātathaṃ.
```

<p rend="hangnum">§113.</p>

```
‘‘Santaṃ <pb ed="M" n="2.0111" /> yasaṃ bhagavato, vidhinā abhivādayaṃ;
```

```
Tattha tatthūpapannopi <note>yattha tatthūpapannopi (sī. pī.)</note>, yasassī tena homahaṃ.
```

<p rend="hangnum">§114.</p>

```
‘‘Dukkhassantakaraṃ buddhaṃ, dhammaṃ santamasaṅkhataṃ;
```

```
Vaṇṇayaṃ sukhado āsiṃ, sattānaṃ sukhito tato.
```

<p rend="hangnum">§115.</p>

```
‘‘Guṇaṃ vadanto buddhassa, buddhapītisamāyuto;
```

```
Sakantiṃ parakantiñca, janayiṃ tena kantimā.
```

<p rend="hangnum">§116.</p>

```
‘‘Jino te titthikākiṇṇe <note>janoghe titthakākiṇṇe (sī. pī.), jino yo titthikātiṇṇo (syā.)</note>, abhibhuyya kutitthiye;
```

```
Guṇaṃ vadanto jotesiṃ <note>thomesiṃ (syā.)</note>, nāyakaṃ jutimā tato.
```

<p rend="hangnum">§117.</p>

```
‘‘Piyakārī janassāpi, sambuddhassa guṇaṃ vadaṃ;
```

```
Saradova sasaṅkohaṃ, tenāsiṃ piyadassano.
```

<p rend="hangnum">§118.</p>

```
‘‘Yathāsattivasenāhaṃ<pb ed="T" n="2.0177" /><pb ed="V" n="2.0110" />, sabbavācāhi santhaviṃ;
```

```
Sugataṃ tena vāgiso, vicittapaṭibhānavā.
```

<p rend="hangnum">§119.</p>

```
‘‘Ye bālā vimatiṃ pattā, paribhonti mahāmuniṃ;
```

```
Niggahiṃ te saddhammena, paribhūto na tenahaṃ <note>paribhūtena tenahaṃ (syā.)</note>.
```

<p rend="hangnum">§120.</p>

```
‘‘Buddhavaṇṇena sattānaṃ, kilese apanesahaṃ;
```

```
Nikkilesamano homi, tassa kammassa vāhasā.
```

<p rend="hangnum">§121.</p>

```
‘‘Sotūnaṃ <pb ed="P" n="2.0463" /> vuddhimajaniṃ <note>buddhimajaniṃ (sī. pī.)</note>, buddhānussatidesako;
```

```
Tenāhamāsiṃ <note>tenāpi cāsiṃ (syā.)</note> sappañño, nipuṇatthavipassako.
```

<p rend="hangnum">§122.</p>

```
‘‘Sabbāsavaparikkhīṇo, tiṇṇasaṃsārasāgaro;
```

```
Sikhīva anupādāno, pāpuṇissāmi nibbutiṃ.
```

<p rend="hangnum">§123.</p>

```
‘‘Imasmiṃyeva kappasmiṃ, yamahaṃ santhaviṃ jinaṃ;
```

```
Duggatiṃ nābhijānāmi, buddhavaṇṇassidaṃ phalaṃ.
```

<p rend="hangnum">§124.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§125.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§126.</p>

```
‘‘Paṭisambhidā <pb ed="M" n="2.0112" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sugandho thero imā gāthāyo

Abhāsitthāti.

Sugandhattherassāpadānaṃ dasamaṃ.

<trailer rend="centre">Tiṇadāyakavaggo tepaññāsamo.</trailer>

Tassuddānaṃ –

```
Tiṇado <pb ed="T" n="2.0178" /> mañcado ceva, saraṇabbhañjanappado;
```

```
Supaṭo daṇḍadāyī ca, nelapūjī tatheva ca.
```

```
Bodhisammajjako maṇḍo, sugandho dasamoti ca;
```

```
Gāthāsataṃ satevīsaṃ, gaṇitañcettha sabbaso.
```

### 54. Kaccāyanavaggo

#### 1. Mahākaccāyanattheraapadānaṃ

<p rend="hangnum">§1.</p>

```
‘‘Padumuttaro <pb ed="T" n="2.0179" /><pb ed="M" n="2.0113" /><pb ed="V" n="2.0111" /> nāma jino, anejo ajitaṃ jayo;
```

```
Satasahasse kappānaṃ, ito uppajji nāyako.
```

<p rend="hangnum">§2.</p>

```
‘‘Vīro kamalapattakkho, sasaṅkavimalānano;
```

```
Kanakācalasaṅkāso <note>kañcanatacasaṅkāso (syā.)</note>, ravidittisamappabho.
```

<p rend="hangnum">§3.</p>

```
‘‘Sattanettamanohārī, varalakkhaṇabhūsito;
```

```
Sabbavākyapathātīto, manujāmarasakkato.
```

<p rend="hangnum">§4.</p>

```
‘‘Sambuddho bodhayaṃ satte, vāgīso madhurassaro;
```

```
Karuṇānibandhasantāno, parisāsu visārado.
```

<p rend="hangnum">§5.</p>

```
‘‘Deseti <pb ed="P" n="2.0464" /> madhuraṃ dhammaṃ, catusaccūpasaṃhitaṃ;
```

```
Nimugge mohapaṅkamhi, samuddharati pāṇine.
```

<p rend="hangnum">§6.</p>

```
‘‘Tadā ekacaro hutvā, tāpaso himavālayo;
```

```
Nabhasā mānusaṃ lokaṃ, gacchanto jinamaddasaṃ.
```

<p rend="hangnum">§7.</p>

```
‘‘Upecca santikaṃ tassa, assosiṃ dhammadesanaṃ;
```

```
Vaṇṇayantassa vīrassa, sāvakassa mahāguṇaṃ.
```

<p rend="hangnum">§8.</p>

```
‘‘Saṅkhittena mayā vuttaṃ, vitthārena pakāsayaṃ;
```

```
Parisaṃ mañca toseti, yathā kaccāyano ayaṃ.
```

<p rend="hangnum">§9.</p>

```
‘‘‘Nāhaṃ <pb ed="T" n="2.0180" /> evamidhekaccaṃ <note>evaṃvidhaṃ kañci (sī. pī.)</note>, aññaṃ passāmi sāvakaṃ;
```

```
Tasmātadagge <note>tasmetadagge (sī.)</note> esaggo, evaṃ dhāretha bhikkhavo’.
```

<p rend="hangnum">§10.</p>

```
‘‘Tadāhaṃ vimhito hutvā, sutvā vākyaṃ manoramaṃ;
```

```
Himavantaṃ gamitvāna, āhitvā <note>āhatvā (sī. pī.)</note> pupphasañcayaṃ.
```

<p rend="hangnum">§11.</p>

```
‘‘Pūjetvā lokasaraṇaṃ, taṃ ṭhānamabhipatthayiṃ;
```

```
Tadā mamāsayaṃ ñatvā, byākāsi sa raṇañjaho.
```

<p rend="hangnum">§12.</p>

```
‘‘‘Passathetaṃ <pb ed="V" n="2.0112" /> isivaraṃ, niddhantakanakattacaṃ;
```

```
Uddhaggalomaṃ pīṇaṃsaṃ, acalaṃ pañjaliṃ ṭhitaṃ.
```

<p rend="hangnum">§13.</p>

```
‘‘‘Hāsaṃ <pb ed="M" n="2.0114" /> supuṇṇanayanaṃ, buddhavaṇṇagatāsayaṃ;
```

```
Dhammajaṃ uggahadayaṃ <note>dhammaṃva viggahavaraṃ (sī.), dhammapaṭiggahavaraṃ (pī.)</note>, amatāsittasannibhaṃ’.
```

<p rend="hangnum">§14.</p>

```
‘‘Kaccānassa guṇaṃ sutvā, taṃ ṭhānaṃ patthayaṃ ṭhito;
```

```
Anāgatamhi addhāne, gotamassa mahāmune.
```

<p rend="hangnum">§15.</p>

```
‘‘Tassa dhammesu dāyādo, oraso dhammanimmito;
```

```
Kaccāno nāma nāmena, hessati satthu sāvako.
```

<p rend="hangnum">§16.</p>

```
‘‘Bahussuto mahāñāṇī, adhippāyavidū mune;
```

```
Pāpuṇissati taṃ ṭhānaṃ, yathāyaṃ byākato mayā.
```

<p rend="hangnum">§17.</p>

```
‘‘Satasahassito kappe, yaṃ kammamakariṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§18.</p>

```
‘‘Duve bhave saṃsarāmi, devatte atha mānuse;
```

```
Aññaṃ gatiṃ na gacchāmi, buddhapūjāyidaṃ phalaṃ.
```

<p rend="hangnum">§19.</p>

```
‘‘Duve <pb ed="T" n="2.0181" /> kule pajāyāmi, khattiye atha brāhmaṇe;
```

```
Nīce kule na jāyāmi, buddhapūjāyidaṃ phalaṃ.
```

<p rend="hangnum">§20.</p>

```
‘‘Pacchime <pb ed="P" n="2.0465" /> ca bhave dāni, jāto ujjeniyaṃ pure <note>jāto, ujjeniyaṃ pure rame (syā.)</note>;
```

```
Pajjotassa ca caṇḍassa, purohitadijādhino <note>purohitadijātino (sī. pī.)</note>.
```

<p rend="hangnum">§21.</p>

```
‘‘Putto tiriṭivacchassa <note>tiriṭavacchassa (sī.), tipitivacchassa (syā.)</note>, nipuṇo vedapāragū;
```

```
Mātā ca candimā nāma, kaccānohaṃ varattaco.
```

<p rend="hangnum">§22.</p>

```
‘‘Vīmaṃsanatthaṃ buddhassa, bhūmipālena pesito;
```

```
Disvā mokkhapuradvāraṃ, nāyakaṃ guṇasañcayaṃ.
```

<p rend="hangnum">§23.</p>

```
‘‘Sutvā ca vimalaṃ vākyaṃ, gatipaṅkavisosanaṃ;
```

```
Pāpuṇiṃ amataṃ santaṃ, sesehi saha sattahi.
```

<p rend="hangnum">§24.</p>

```
‘‘Adhippāyavidū jāto, sugatassa mahāmate;
```

```
Ṭhapito etadagge ca, susamiddhamanoratho.
```

<p rend="hangnum">§25.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§26.</p>

```
‘‘Svāgataṃ <pb ed="M" n="2.0115" /><pb ed="V" n="2.0113" /> vata me āsi, mama buddhassa santike;
```

```
‘‘Svāgataṃ vata me āsi, mama buddhassa santike; Tisso vijjā anuppattā, kataṃ buddhassa sāsanaṃ.
```

<p rend="hangnum">§27.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā mahākaccāyano thero imā gāthāyo

Abhāsitthāti.

Mahākaccāyanattherassāpadānaṃ paṭhamaṃ.

#### 2. Vakkalittheraapadānaṃ

<p rend="hangnum">§28.</p>

```
‘‘Ito <pb ed="T" n="2.0182" /> satasahassamhi, kappe uppajji nāyako;
```

```
Anomanāmo amito, nāmena padumuttaro.
```

<p rend="hangnum">§29.</p>

```
‘‘Padumākāravadano, padumāmalasucchavī;
```

```
Lokenānupalittova toyena padumaṃ yathā.
```

<p rend="hangnum">§30.</p>

```
‘‘Vīro padumapattakkho, kanto ca padumaṃ yathā;
```

```
Padumuttaragandhova, tasmā so padumuttaro.
```

<p rend="hangnum">§31.</p>

```
‘‘Lokajeṭṭho ca nimmāno, andhānaṃ nayanūpamo;
```

```
Santaveso guṇanidhi, karuṇāmatisāgaro.
```

<p rend="hangnum">§32.</p>

```
‘‘Sa kadāci mahāvīro, brahmāsurasuraccito;
```

```
Sadevamanujākiṇṇe, janamajjhe jinuttamo <note>januttamo (syā. pī.), anuttamo (ka.) vaṅgīsattherāpadānepi</note>.
```

<p rend="hangnum">§33.</p>

```
‘‘Vadanena sugandhena, madhurena rutena ca;
```

```
Rañjayaṃ parisaṃ sabbaṃ, santhavī sāvakaṃ sakaṃ.
```

<p rend="hangnum">§34.</p>

```
‘‘Saddhādhimutto <pb ed="P" n="2.0466" /> sumati, mama dassanalālaso <note>dassanasālayo (syā.)</note>;
```

```
Natthi etādiso añño, yathāyaṃ bhikkhu vakkali.
```

<p rend="hangnum">§35.</p>

```
‘‘Tadāhaṃ haṃsavatiyaṃ, nagare brāhmaṇatrajo;
```

```
Hutvā sutvā ca taṃ vākyaṃ, taṃ ṭhānamabhirocayiṃ.
```

<p rend="hangnum">§36.</p>

```
‘‘Sasāvakaṃ <pb ed="M" n="2.0116" /> taṃ vimalaṃ, nimantetvā tathāgataṃ;
```

```
Sattāhaṃ bhojayitvāna, dussehacchādayiṃ tadā.
```

<p rend="hangnum">§37.</p>

```
‘‘Nipacca <pb ed="T" n="2.0183" /><pb ed="V" n="2.0114" /> sirasā tassa, anantaguṇasāgare;
```

```
Nimuggo pītisampuṇṇo, idaṃ vacanamabraviṃ.
```

<p rend="hangnum">§38.</p>

```
‘‘‘Yo so tayā santhavito, ito sattamake muni <note>idha saddhādhimutto isi (syā.), ito sattamakehani (sī. pī.)</note>;
```

```
Bhikkhu saddhāvataṃ aggo, tādiso homahaṃ mune’.
```

<p rend="hangnum">§39.</p>

```
‘‘Evaṃ vutte mahāvīro, anāvaraṇadassano;
```

```
Imaṃ vākyaṃ udīresi, parisāya mahāmuni.
```

<p rend="hangnum">§40.</p>

```
‘‘‘Passathetaṃ māṇavakaṃ, pītamaṭṭhanivāsanaṃ;
```

```
Hemayaññopacitaṅgaṃ <note>hemayaññopavītaṅgaṃ (sī.)</note>, jananettamanoharaṃ.
```

<p rend="hangnum">§41.</p>

```
‘‘‘Eso anāgataddhāne, gotamassa mahesino;
```

```
Aggo saddhādhimuttānaṃ, sāvakoyaṃ bhavissati.
```

<p rend="hangnum">§42.</p>

```
‘‘‘Devabhūto manusso vā, sabbasantāpavajjito;
```

```
Sabbabhogaparibyūḷho, sukhito saṃsarissati.
```

<p rend="hangnum">§43.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§44.</p>

```
‘‘‘Tassa dhammesu dāyādo, oraso dhammanimmito;
```

```
Vakkali nāma nāmena, hessati satthu sāvako’.
```

<p rend="hangnum">§45.</p>

```
‘‘Tena kammavisesena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§46.</p>

```
‘‘Sabbattha sukhito hutvā, saṃsaranto bhavābhave;
```

```
Sāvatthiyaṃ pure jāto, kule aññatare ahaṃ.
```

<p rend="hangnum">§47.</p>

```
‘‘Nonītasukhumālaṃ <pb ed="T" n="2.0184" /> maṃ, jātapallavakomalaṃ;
```

```
Mandaṃ uttānasayanaṃ, pisācabhayatajjitā.
```

<p rend="hangnum">§48.</p>

```
‘‘Pādamūle mahesissa, sāyesuṃ dīnamānasā;
```

```
Imaṃ dadāma te nātha, saraṇaṃ hohi nāyaka.
```

<p rend="hangnum">§49.</p>

```
‘‘Tadā <pb ed="M" n="2.0117" /><pb ed="P" n="2.0467" /> paṭiggahi so maṃ, bhītānaṃ saraṇo muni;
```

```
Jālinā cakkaṅkitena <note>saṅkalaṅkena (sī.)</note>, mudukomalapāṇinā.
```

<p rend="hangnum">§50.</p>

```
‘‘Tadā pabhuti tenāhaṃ, arakkheyyena rakkhito;
```

```
Sabbaveravinimutto <note>sabbabyādhivinimutto (syā.), sabbūpadhivinimutto (pī.)</note>, sukhena parivuddhito.
```

<p rend="hangnum">§51.</p>

```
‘‘Sugatena <pb ed="V" n="2.0115" /> vinā bhūto, ukkaṇṭhāmi muhuttakaṃ;
```

```
Jātiyā sattavassohaṃ, pabbajiṃ anagāriyaṃ.
```

<p rend="hangnum">§52.</p>

```
‘‘Sabbapāramisambhūtaṃ, nīlakkhinayanaṃ <note>laṅkinīlayanaṃ (sī.)</note> varaṃ;
```

```
Rūpaṃ sabbasubhākiṇṇaṃ, atitto viharāmahaṃ <note>vihayāmahaṃ (sī. pī.)</note>.
```

<p rend="hangnum">§53.</p>

```
‘‘Buddharūparatiṃ <note>buddho rūparatiṃ (sī.)</note> ñatvā, tadā ovadi maṃ jino;
```

```
‘Alaṃ vakkali kiṃ rūpe, ramase bālanandite.
```

<p rend="hangnum">§54.</p>

```
‘‘‘Yo hi passati saddhammaṃ, so maṃ passati paṇḍito;
```

```
Apassamāno saddhammaṃ, maṃ passampi na passati.
```

<p rend="hangnum">§55.</p>

```
‘‘‘Anantādīnavo kāyo, visarukkhasamūpamo;
```

```
Āvāso sabbarogānaṃ, puñjo dukkhassa kevalo.
```

<p rend="hangnum">§56.</p>

```
‘‘‘Nibbindiya tato rūpe, khandhānaṃ udayabbayaṃ;
```

```
Passa upakkilesānaṃ, sukhenantaṃ gamissati’.
```

<p rend="hangnum">§57.</p>

```
‘‘Evaṃ <pb ed="T" n="2.0185" /> tenānusiṭṭhohaṃ, nāyakena hitesinā;
```

```
Gijjhakūṭaṃ samāruyha, jhāyāmi girikandare.
```

<p rend="hangnum">§58.</p>

```
‘‘Ṭhito pabbatapādamhi, assāsayi <note>mamāhaso (sī.)</note> mahāmuni;
```

```
Vakkalīti jino vācaṃ, taṃ sutvā mudito ahaṃ.
```

<p rend="hangnum">§59.</p>

```
‘‘Pakkhandiṃ selapabbhāre, anekasataporise;
```

```
Tadā buddhānubhāvena, sukheneva mahiṃ gato.
```

<p rend="hangnum">§60.</p>

```
‘‘Punopi <note>punāpi (syā.), muni maṃ (ka.)</note> dhammaṃ deseti, khandhānaṃ udayabbayaṃ;
```

```
Tamahaṃ dhammamaññāya, arahattamapāpuṇiṃ.
```

<p rend="hangnum">§61.</p>

```
‘‘Sumahāparisamajjhe<pb ed="M" n="2.0118" />, tadā maṃ caraṇantago;
```

```
Aggaṃ saddhādhimuttānaṃ, paññapesi mahāmati.
```

<p rend="hangnum">§62.</p>

```
‘‘Satasahassito kappe, yaṃ kammamakariṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§63.</p>

```
‘‘Kilesā <pb ed="P" n="2.0468" /> jhāpitā mayhaṃ…pe… viharāmi anāsavo.
```

<p rend="hangnum">§64.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§65.</p>

```
‘‘Paṭisambhidā <pb ed="V" n="2.0116" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vakkalitthero imā gāthāyo

Abhāsitthāti.

Vakkalittherassāpadānaṃ dutiyaṃ.

#### 3. Mahākappinattheraapadānaṃ

<p rend="hangnum">§66.</p>

```
‘‘Padumuttaro <pb ed="T" n="2.0186" /> nāma jino, sabbadhammāna pāragū;
```

```
Udito ajaṭākāse <note>jagadākāse (sī.), jaladākāse (pī.)</note>, ravīva saradambare.
```

<p rend="hangnum">§67.</p>

```
‘‘Vacanābhāya bodheti, veneyyapadumāni so;
```

```
Kilesapaṅkaṃ soseti, matiraṃsīhi nāyako.
```

<p rend="hangnum">§68.</p>

```
‘‘Titthiyānaṃ yase <note>yaso (sī. pī.)</note> hanti, khajjotābhā yathā ravi;
```

Saccatthābhaṃ pakāseti, ratanaṃva divākaro.

<p rend="hangnum">§69.</p>

```
‘‘Guṇānaṃ āyatibhūto, ratanānaṃva sāgaro;
```

```
Pajjunnoriva bhūtāni, dhammameghena vassati.
```

<p rend="hangnum">§70.</p>

```
‘‘Akkhadasso tadā āsiṃ, nagare haṃsasavhaye;
```

```
Upecca dhammamassosiṃ, jalajuttamanāmino.
```

<p rend="hangnum">§71.</p>

```
‘‘Ovādakassa bhikkhūnaṃ, sāvakassa katāvino;
```

```
Guṇaṃ pakāsayantassa, tappayantassa <note>tosayantassa (sī.), hāsayantassa (syā.), vāsayantassa (pī.)</note> me manaṃ.
```

<p rend="hangnum">§72.</p>

```
‘‘Sutvā patīto sumano, nimantetvā tathāgataṃ;
```

```
Sasissaṃ bhojayitvāna, taṃ ṭhānamabhipatthayiṃ.
```

<p rend="hangnum">§73.</p>

```
‘‘Tadā <pb ed="M" n="2.0119" /> haṃsasamabhāgo, haṃsadundubhinissano <note>haṃsadundubhisussaro (sī.)</note>;
```

```
Passathetaṃ mahāmattaṃ, vinicchayavisāradaṃ.
```

<p rend="hangnum">§74.</p>

```
‘‘Patitaṃ pādamūle me, samuggatatanūruhaṃ;
```

```
Jīmūtavaṇṇaṃ pīṇaṃsaṃ, pasannanayanānanaṃ.
```

<p rend="hangnum">§75.</p>

```
‘‘Parivārena <pb ed="T" n="2.0187" /> mahatā, rājayuttaṃ mahāyasaṃ;
```

```
Eso katāvino ṭhānaṃ, pattheti muditāsayo.
```

<p rend="hangnum">§76.</p>

```
‘‘‘Iminā <pb ed="V" n="2.0117" /><pb ed="P" n="2.0469" /> paṇipātena, cāgena paṇidhīhi ca <note>piṇḍapātena, cetanā paṇidhīhi ca (sī.)</note>;
```

```
Kappasatasahassāni, nupapajjati duggatiṃ.
```

<p rend="hangnum">§77.</p>

```
‘‘‘Devesu devasobhaggaṃ, manussesu mahantataṃ;
```

```
Anubhotvāna sesena <note>abhutvāva sesena (sī.), anubhotvāva sesena (syā.)</note>, nibbānaṃ pāpuṇissati.
```

<p rend="hangnum">§78.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§79.</p>

```
‘‘‘Tassa dhammesu dāyādo, oraso dhammanimmito;
```

```
Kappino nāma nāmena, hessati satthu sāvako’.
```

<p rend="hangnum">§80.</p>

```
‘‘Tatohaṃ sukataṃ kāraṃ, katvāna jinasāsane;
```

```
Jahitvā mānusaṃ dehaṃ, tusitaṃ agamāsahaṃ.
```

<p rend="hangnum">§81.</p>

```
‘‘Devamānusarajjāni, sataso anusāsiya;
```

```
Bārāṇasiyamāsanne, jāto keniyajātiyaṃ.
```

<p rend="hangnum">§82.</p>

```
‘‘Sahassaparivārena <note>satasahassaparivāro (syā.)</note>, sapajāpatiko ahaṃ;
```

```
Pañca paccekabuddhānaṃ, satāni samupaṭṭhahiṃ.
```

<p rend="hangnum">§83.</p>

```
‘‘Temāsaṃ bhojayitvāna, pacchādamha ticīvaraṃ;
```

```
Tato cutā mayaṃ sabbe, ahumha tidasūpagā.
```

<p rend="hangnum">§84.</p>

```
‘‘Puno sabbe manussattaṃ, agamimha tato cutā;
```

```
Kukkuṭamhi pure jātā, himavantassa passato.
```

<p rend="hangnum">§85.</p>

```
‘‘Kappino <pb ed="T" n="2.0188" /><pb ed="M" n="2.0120" /> nāmahaṃ āsiṃ, rājaputto mahāyaso;
```

```
Sesāmaccakule jātā, mameva parivārayuṃ.
```

<p rend="hangnum">§86.</p>

```
‘‘Mahārajjasukhaṃ patto, sabbakāmasamiddhimā;
```

```
Vāṇijehi samakkhātaṃ, buddhuppādamahaṃ suṇiṃ.
```

<p rend="hangnum">§87.</p>

```
‘‘‘Buddho loke samuppanno, asamo ekapuggalo;
```

```
So pakāseti saddhammaṃ, amataṃ sukhamuttamaṃ.
```

<p rend="hangnum">§88.</p>

```
‘‘‘Suyuttā tassa sissā ca, sumuttā ca anāsavā’;
```

```
‘‘Sutvā nesaṃ suvacanaṃ, sakkaritvāna vāṇije.
```

<p rend="hangnum">§89.</p>

```
‘‘Pahāya rajjaṃ sāmacco, nikkhamiṃ buddhamāmako;
```

```
Nadiṃ disvā mahācandaṃ, pūritaṃ samatittikaṃ.
```

<p rend="hangnum">§90.</p>

```
‘‘Appatiṭṭhaṃ <pb ed="V" n="2.0118" /> anālambaṃ, duttaraṃ sīghavāhiniṃ;
```

```
Guṇaṃ saritvā buddhassa, sotthinā samatikkamiṃ.
```

<p rend="hangnum">§91.</p>

```
‘‘‘Bhavasotaṃ sace buddho, tiṇṇo lokantagū vidū <note>vibhū (ka.)</note>;
```

```
Etena saccavajjena, gamanaṃ me samijjhatu.
```

<p rend="hangnum">§92.</p>

```
‘‘‘Yadi <pb ed="P" n="2.0470" /> santigamo maggo, mokkho caccantikaṃ <note>mokkhadaṃ santikaṃ (syā.)</note> sukhaṃ;
```

```
Etena saccavajjena, gamanaṃ me samijjhatu.
```

<p rend="hangnum">§93.</p>

```
‘‘‘Saṅgho ce tiṇṇakantāro, puññakkhetto anuttaro;
```

```
Etena saccavajjena, gamanaṃ me samijjhatu’.
```

<p rend="hangnum">§94.</p>

```
‘‘Saha kate saccavare, maggā apagataṃ jalaṃ;
```

```
Tato sukhena uttiṇṇo, nadītīre manorame.
```

<p rend="hangnum">§95.</p>

```
‘‘Nisinnaṃ <pb ed="T" n="2.0189" /> addasaṃ buddhaṃ, udentaṃva pabhaṅkaraṃ;
```

```
Jalantaṃ hemaselaṃva, dīparukkhaṃva jotitaṃ.
```

<p rend="hangnum">§96.</p>

```
‘‘Sasiṃva tārāsahitaṃ, sāvakehi purakkhataṃ;
```

```
Vāsavaṃ viya vassantaṃ, desanājaladantaraṃ <note>devena jalanandanaṃ (syā. pī.)</note>.
```

<p rend="hangnum">§97.</p>

```
‘‘Vanditvāna sahāmacco, ekamantamupāvisiṃ;
```

```
Tato no āsayaṃ <note>tato ajjhāsayaṃ (syā.)</note> ñatvā, buddho dhammamadesayi.
```

<p rend="hangnum">§98.</p>

```
‘‘Sutvāna <pb ed="M" n="2.0121" /> dhammaṃ vimalaṃ, avocumha mayaṃ jinaṃ;
```

```
‘Pabbājehi mahāvīra, nibbindāmha <note>nibbinnāmha (sī. pī.), otiṇṇamha (syā.)</note> mayaṃ bhave’.
```

<p rend="hangnum">§99.</p>

```
‘‘‘Svakkhāto bhikkhave dhammo, dukkhantakaraṇāya vo;
```

```
Caratha brahmacariyaṃ’, iccāha munisattamo.
```

<p rend="hangnum">§100.</p>

```
‘‘Saha vācāya sabbepi, bhikkhuvesadharā mayaṃ;
```

```
Ahumha upasampannā, sotāpannā ca sāsane.
```

<p rend="hangnum">§101.</p>

```
‘‘Tato jetavanaṃ gantvā, anusāsi vināyako;
```

```
Anusiṭṭho jinenāhaṃ, arahattamapāpuṇiṃ.
```

<p rend="hangnum">§102.</p>

```
‘‘Tato bhikkhusahassāni <note>bhikkhusahassaṃ taṃ (sī. pī.)</note>, anusāsimahaṃ tadā;
```

```
Mamānusāsanakarā, tepi āsuṃ anāsavā.
```

<p rend="hangnum">§103.</p>

```
‘‘Jino tasmiṃ guṇe tuṭṭho, etadagge ṭhapesi maṃ;
```

```
Bhikkhuovādakānaggo, kappinoti mahājane.
```

<p rend="hangnum">§104.</p>

```
‘‘Satasahasse <pb ed="V" n="2.0119" /> kataṃ kammaṃ, phalaṃ dassesi me idha;
```

```
Pamutto saravegova, kilese jhāpayiṃ <note>jhāpayī (sī.)</note> mama.
```

<p rend="hangnum">§105.</p>

```
‘‘Kilesā <pb ed="T" n="2.0190" /> jhāpitā mayhaṃ…pe… viharāmi anāsavo.
```

<p rend="hangnum">§106.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§107.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā mahākappino thero imā gāthāyo

Abhāsitthāti.

Mahākappinattherassāpadānaṃ tatiyaṃ.

#### 4. Dabbamallaputtattheraapadānaṃ

<p rend="hangnum">§108.</p>

```
‘‘Padumuttaro <pb ed="P" n="2.0471" /> nāma jino, sabbalokavidū muni;
```

```
Ito satasahassamhi, kappe uppajji cakkhumā.
```

<p rend="hangnum">§109.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§110.</p>

```
‘‘Anukampako <pb ed="M" n="2.0122" /> kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi <note>patiṭṭhahi (syā. ka.)</note>.
```

<p rend="hangnum">§111.</p>

```
‘‘Evaṃ nirākulaṃ āsi, suññataṃ <note>suññakaṃ (sī.) evamuparipi</note> titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§112.</p>

```
‘‘Ratanānaṭṭhapaññāsaṃ, uggato so mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§113.</p>

```
‘‘Vassasatasahassāni<pb ed="T" n="2.0191" />, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§114.</p>

```
‘‘Tadāhaṃ haṃsavatiyaṃ, seṭṭhiputto mahāyaso;
```

```
Upetvā lokapajjotaṃ, assosiṃ dhammadesanaṃ.
```

<p rend="hangnum">§115.</p>

```
‘‘Senāsanāni bhikkhūnaṃ, paññāpentaṃ sasāvakaṃ;
```

```
Kittayantassa vacanaṃ, suṇitvā mudito ahaṃ.
```

<p rend="hangnum">§116.</p>

```
‘‘Adhikāraṃ <pb ed="V" n="2.0120" /> sasaṅghassa, katvā tassa mahesino;
```

```
Nipacca sirasā pāde, taṃ ṭhānamabhipatthayiṃ.
```

<p rend="hangnum">§117.</p>

```
‘‘Tadāha sa mahāvīro, mama kammaṃ pakittayaṃ;
```

```
‘Yo sasaṅghamabhojesi, sattāhaṃ lokanāyakaṃ.
```

<p rend="hangnum">§118.</p>

```
‘‘‘Soyaṃ kamalapattakkho, sīhaṃso kanakattaco;
```

```
Mama pādamūle nipati <note>patito (pī.)</note>, patthayaṃ ṭhānamuttamaṃ.
```

<p rend="hangnum">§119.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§120.</p>

```
‘‘‘Sāvako tassa buddhassa, dabbo nāmena vissuto;
```

```
Senāsanapaññāpako, aggo hessatiyaṃ tadā’.
```

<p rend="hangnum">§121.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§122.</p>

```
‘‘Satānaṃ tīṇikkhattuñca, devarajjamakārayiṃ;
```

```
Satānaṃ pañcakkhattuñca, cakkavattī ahosahaṃ.
```

<p rend="hangnum">§123.</p>

```
‘‘Padesarajjaṃ <pb ed="T" n="2.0192" /><pb ed="M" n="2.0123" /><pb ed="P" n="2.0472" /> vipulaṃ, gaṇanāto asaṅkhiyaṃ;
```

```
Sabbattha sukhito āsiṃ, tassa kammassa vāhasā.
```

<p rend="hangnum">§124.</p>

```
‘‘Ekanavutito kappe, vipassī nāma nāyako;
```

```
Uppajji cārudassano <note>cārunayano (sī. syā. pī.)</note>, sabbadhammavipassako.
```

<p rend="hangnum">§125.</p>

```
‘‘Duṭṭhacitto upavadiṃ, sāvakaṃ tassa tādino;
```

```
Sabbāsavaparikkhīṇaṃ, suddhoti ca vijāniya.
```

<p rend="hangnum">§126.</p>

```
‘‘Tasseva naravīrassa, sāvakānaṃ mahesinaṃ;
```

```
Salākañca gahetvāna <note>salākaṃ paggahetvāna (sī. pī.)</note>, khīrodanamadāsahaṃ.
```

<p rend="hangnum">§127.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§128.</p>

```
‘‘Sāsanaṃ jotayitvāna, abhibhuyya kutitthiye;
```

```
Vineyye vinayitvāva, nibbuto so sasāvako.
```

<p rend="hangnum">§129.</p>

```
‘‘Sasisse nibbute nāthe, atthamentamhi sāsane;
```

```
Devā kandiṃsu saṃviggā, muttakesā rudammukhā.
```

<p rend="hangnum">§130.</p>

```
‘‘Nibbāyissati <pb ed="V" n="2.0121" /> dhammakkho, na passissāma subbate;
```

```
Na suṇissāma saddhammaṃ, aho no appapuññatā.
```

<p rend="hangnum">§131.</p>

```
‘‘Tadāyaṃ pathavī sabbā, acalā sā calācalā <note>calācalī (sī.), pulāpulī (syā.)</note>;
```

```
Sāgaro ca sasokova, vinadī karuṇaṃ giraṃ.
```

<p rend="hangnum">§132.</p>

```
‘‘Catuddisā dundubhiyo, nādayiṃsu amānusā;
```

```
Samantato asaniyo, phaliṃsu ca bhayāvahā.
```

<p rend="hangnum">§133.</p>

```
‘‘Ukkā <pb ed="T" n="2.0193" /> patiṃsu nabhasā, dhūmaketu ca dissati;
```

```
Sadhūmā jālavaṭṭā ca <note>sabbathalajasattā ca (sī.)</note>, raviṃsu karuṇaṃ migā.
```

<p rend="hangnum">§134.</p>

```
‘‘Uppāde dāruṇe disvā, sāsanatthaṅgasūcake;
```

```
Saṃviggā bhikkhavo satta, cintayimha mayaṃ tadā.
```

<p rend="hangnum">§135.</p>

```
‘‘Sāsanena vināmhākaṃ, jīvitena alaṃ mayaṃ;
```

```
Pavisitvā mahāraññaṃ, yuñjāma jinasāsanaṃ.
```

<p rend="hangnum">§136.</p>

```
‘‘Addasamha <pb ed="M" n="2.0124" /> tadāraññe, ubbiddhaṃ selamuttamaṃ;
```

```
Nisseṇiyā tamāruyha, nisseṇiṃ pātayimhase.
```

<p rend="hangnum">§137.</p>

```
‘‘Tadā <pb ed="P" n="2.0473" /> ovadi no thero, buddhuppādo sudullabho;
```

```
Saddhātidullabhā laddhā, thokaṃ sesañca sāsanaṃ.
```

<p rend="hangnum">§138.</p>

```
‘‘Nipatanti khaṇātītā, anante dukkhasāgare;
```

```
Tasmā payogo kattabbo, yāva ṭhāti mune mataṃ <note>yāva tiṭṭhati sāsanaṃ (syā.)</note>.
```

<p rend="hangnum">§139.</p>

```
‘‘Arahā āsi so thero, anāgāmī tadānugo;
```

```
Susīlā itare yuttā, devalokaṃ agamhase.
```

<p rend="hangnum">§140.</p>

```
‘‘Nibbuto tiṇṇasaṃsāro, suddhāvāse ca ekako;
```

```
Ahañca pakkusāti ca, sabhiyo bāhiyo tathā.
```

<p rend="hangnum">§141.</p>

```
‘‘Kumārakassapo ceva, tattha tatthūpagā mayaṃ;
```

```
Saṃsārabandhanā muttā, gotamenānukampitā.
```

<p rend="hangnum">§142.</p>

```
‘‘Mallesu kusinārāyaṃ, jāto gabbheva me sato;
```

```
Mātā matā citāruḷhā, tato nippatito ahaṃ.
```

<p rend="hangnum">§143.</p>

```
‘‘Patito <pb ed="T" n="2.0194" /> dabbapuñjamhi, tato dabboti vissuto;
```

```
Brahmacārībalenāhaṃ, vimutto sattavassiko.
```

<p rend="hangnum">§144.</p>

```
‘‘Khīrodanabalenāhaṃ<pb ed="V" n="2.0122" />, pañcahaṅgehupāgato;
```

```
Khīṇāsavopavādena, pāpehi bahucodito.
```

<p rend="hangnum">§145.</p>

```
‘‘Ubho puññañca pāpañca, vītivattomhi dānihaṃ;
```

```
Patvāna paramaṃ santiṃ, viharāmi anāsavo.
```

<p rend="hangnum">§146.</p>

```
‘‘Senāsanaṃ paññāpayiṃ, hāsayitvāna subbate;
```

```
Jino tasmiṃ guṇe tuṭṭho, etadagge ṭhapesi maṃ.
```

<p rend="hangnum">§147.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§148.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§149.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā dabbamallaputto thero imā gāthāyo

Abhāsitthāti.

Dabbamallaputtattherassāpadānaṃ catutthaṃ.

#### 5. Kumārakassapattheraapadānaṃ

<p rend="hangnum">§150.</p>

```
‘‘Ito <pb ed="M" n="2.0125" /> satasahassamhi, kappe uppajji nāyako;
```

```
Sabbalokahito vīro, padumuttaranāmako.
```

<p rend="hangnum">§151.</p>

```
‘‘Tadāhaṃ <pb ed="T" n="2.0195" /> brāhmaṇo hutvā, vissuto vedapāragū;
```

```
Divāvihāraṃ vicaraṃ, addasaṃ lokanāyakaṃ.
```

<p rend="hangnum">§152.</p>

```
‘‘Catusaccaṃ <pb ed="P" n="2.0474" /> pakāsentaṃ, bodhayantaṃ sadevakaṃ;
```

```
Vicittakathikānaggaṃ, vaṇṇayantaṃ mahājane.
```

<p rend="hangnum">§153.</p>

```
‘‘Tadā muditacittohaṃ, nimantetvā tathāgataṃ;
```

```
Nānārattehi vatthehi, alaṅkaritvāna maṇḍapaṃ.
```

<p rend="hangnum">§154.</p>

```
‘‘Nānāratanapajjotaṃ, sasaṅghaṃ bhojayiṃ tahiṃ;
```

```
Bhojayitvāna sattāhaṃ, nānaggarasabhojanaṃ.
```

<p rend="hangnum">§155.</p>

```
‘‘Nānācittehi <note>nānāvaṇṇehi (sī.)</note> pupphehi, pūjayitvā sasāvakaṃ <note>mahāvīraṃ (ka.)</note>;
```

```
Nipacca pādamūlamhi, taṃ ṭhānaṃ patthayiṃ ahaṃ.
```

<p rend="hangnum">§156.</p>

```
‘‘Tadā <pb ed="V" n="2.0123" /> munivaro āha, karuṇekarasāsayo <note>karuṇo karuṇālayo (syā.)</note>;
```

```
‘Passathetaṃ dijavaraṃ, padumānanalocanaṃ.
```

<p rend="hangnum">§157.</p>

```
‘‘‘Pītipāmojjabahulaṃ, samuggatatanūruhaṃ;
```

```
Hāsamhitavisālakkhaṃ, mama sāsanalālasaṃ.
```

<p rend="hangnum">§158.</p>

```
‘‘‘Patitaṃ pādamūle me, ekāvatthasumānasaṃ <note>ekavatthaṃ sumānasaṃ (syā. ka.)</note>;
```

```
Esa pattheti taṃ ṭhānaṃ, vicittakathikattanaṃ <note>vicittakathikattadaṃ (sī. pī.)</note>.
```

<p rend="hangnum">§159.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§160.</p>

```
‘‘‘Tassa dhammesu dāyādo, oraso dhammanimmito;
```

```
Kumārakassapo nāma, hessati satthu sāvako.
```

<p rend="hangnum">§161.</p>

```
‘‘‘Vicittapupphadussānaṃ<pb ed="T" n="2.0196" />, ratanānañca vāhasā;
```

```
Vicittakathikānaṃ so, aggataṃ pāpuṇissati’.
```

<p rend="hangnum">§162.</p>

```
‘‘Tena <pb ed="M" n="2.0126" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§163.</p>

```
‘‘Paribbhamaṃ bhavābhave <note>bhavākāse (sī. pī.)</note>, raṅgamajjhe yathā naṭo;
```

```
Sākhamigatrajo hutvā, migiyā kucchimokkamiṃ.
```

<p rend="hangnum">§164.</p>

```
‘‘Tadā mayi kucchigate, vajjhavāro upaṭṭhito;
```

```
Sākhena cattā me mātā, nigrodhaṃ saraṇaṃ gatā.
```

<p rend="hangnum">§165.</p>

```
‘‘Tena sā migarājena, maraṇā parimocitā;
```

```
Pariccajitvā sapāṇaṃ <note>saṃpāṇaṃ (sī. pī.)</note>, mamevaṃ ovadī tadā.
```

<p rend="hangnum">§166.</p>

```
‘‘‘Nigrodhameva seveyya, na sākhamupasaṃvase;
```

```
Nigrodhasmiṃ mataṃ seyyo, yañce sākhamhi jīvitaṃ’.
```

<p rend="hangnum">§167.</p>

```
‘‘Tenānusiṭṭhā migayūthapena, ahañca mātā ca tathetare ca <note>citare ca (syā.), tassovādena (pī.), citare ca tassovādaṃ (ka.)</note>;
```

```
Āgamma <pb ed="P" n="2.0475" /> rammaṃ tusitādhivāsaṃ, gatā pavāsaṃ sagharaṃ yatheva.
```

<p rend="hangnum">§168.</p>

```
‘‘Puno kassapavīrassa, atthamentamhi sāsane;
```

```
Āruyha selasikharaṃ, yuñjitvā jinasāsanaṃ.
```

<p rend="hangnum">§169.</p>

```
‘‘Idānāhaṃ rājagahe, jāto seṭṭhikule ahuṃ;
```

```
Āpannasattā me mātā, pabbaji anagāriyaṃ.
```

<p rend="hangnum">§170.</p>

```
‘‘Sagabbhaṃ <pb ed="T" n="2.0197" /><pb ed="V" n="2.0124" /> taṃ viditvāna, devadattamupānayuṃ;
```

```
So avoca ‘vināsetha, pāpikaṃ bhikkhuniṃ imaṃ’.
```

<p rend="hangnum">§171.</p>

```
‘‘Idānipi munindena, jinena anukampitā;
```

```
Sukhinī ajanī mayhaṃ, mātā bhikkhunupassaye.
```

<p rend="hangnum">§172.</p>

```
‘‘Taṃ viditvā mahīpālo, kosalo maṃ aposayi;
```

```
Kumāraparihārena, nāmenāhañca kassapo.
```

<p rend="hangnum">§173.</p>

```
‘‘Mahākassapamāgamma, ahaṃ kumārakassapo;
```

```
Vammikasadisaṃ kāyaṃ, sutvā buddhena desitaṃ.
```

<p rend="hangnum">§174.</p>

```
‘‘Tato <pb ed="M" n="2.0127" /> cittaṃ vimucci me, anupādāya sabbaso;
```

```
Pāyāsiṃ damayitvāhaṃ, etadaggamapāpuṇiṃ.
```

<p rend="hangnum">§175.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§176.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§177.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kumārakassapo thero imā gāthāyo

Abhāsitthāti.

Kumārakassapattherassāpadānaṃ pañcamaṃ.

Catuvīsatimaṃ bhāṇavāraṃ.

#### 6. Bāhiyattheraapadānaṃ

<p rend="hangnum">§178.</p>

```
‘‘Ito <pb ed="T" n="2.0198" /> satasahassamhi, kappe uppajji nāyako;
```

```
Mahappabho tilokaggo, nāmena padumuttaro.
```

<p rend="hangnum">§179.</p>

```
‘‘Khippābhiññassa bhikkhussa, guṇaṃ kittayato mune;
```

```
Sutvā udaggacittohaṃ, kāraṃ katvā mahesino.
```

<p rend="hangnum">§180.</p>

```
‘‘Datvā sattāhikaṃ dānaṃ, sasissassa mune ahaṃ;
```

```
Abhivādiya sambuddhaṃ, taṃ ṭhānaṃ patthayiṃ tadā.
```

<p rend="hangnum">§181.</p>

```
‘‘Tato maṃ byākari buddho, ‘etaṃ passatha brāhmaṇaṃ;
```

```
Patitaṃ pādamūle me, cariyaṃ paccavekkhaṇaṃ <note>pasannanayanānanaṃ (sī.), pīnasampannavekkhaṇaṃ (syā.), pīṇaṃsaṃ paccavekkhaṇaṃ (pī.)</note>.
```

<p rend="hangnum">§182.</p>

```
‘‘‘Hemayaññopacitaṅgaṃ<pb ed="V" n="2.0125" /><pb ed="P" n="2.0476" />, avadātatanuttacaṃ;
```

```
Palambabimbatamboṭṭhaṃ, setatiṇhasamaṃ dijaṃ.
```

<p rend="hangnum">§183.</p>

```
‘‘‘Guṇathāmabahutaraṃ, samuggatatanūruhaṃ;
```

```
Guṇoghāyatanībhūtaṃ, pītisamphullitānanaṃ.
```

<p rend="hangnum">§184.</p>

```
‘‘‘Eso patthayate ṭhānaṃ, khippābhiññassa bhikkhuno;
```

```
Anāgate mahāvīro, gotamo nāma hessati.
```

<p rend="hangnum">§185.</p>

```
‘‘‘Tassa <pb ed="M" n="2.0128" /> dhammesu dāyādo, oraso dhammanimmito;
```

```
Bāhiyo nāma nāmena, hessati satthu sāvako’.
```

<p rend="hangnum">§186.</p>

```
‘‘Tadā hi tuṭṭho vuṭṭhāya, yāvajīvaṃ mahāmune;
```

```
Kāraṃ katvā cuto saggaṃ, agaṃ sabhavanaṃ yathā.
```

<p rend="hangnum">§187.</p>

```
‘‘Devabhūto <pb ed="T" n="2.0199" /> manusso vā, sukhito tassa kammuno;
```

```
Vāhasā saṃsaritvāna, sampattimanubhomahaṃ.
```

<p rend="hangnum">§188.</p>

```
‘‘Puna kassapavīrassa, atthamentamhi <note>atthaṅgatamhi (syā.)</note> sāsane;
```

```
Āruyha selasikharaṃ, yuñjitvā jinasāsanaṃ.
```

<p rend="hangnum">§189.</p>

```
‘‘Visuddhasīlo sappañño, jinasāsanakārako;
```

```
Tato cutā pañca janā, devalokaṃ agamhase.
```

<p rend="hangnum">§190.</p>

```
‘‘Tatohaṃ bāhiyo jāto, bhārukacche puruttame;
```

```
Tato nāvāya pakkhando <note>pakkhanto (sī.), pakkanto (pī.)</note>, sāgaraṃ appasiddhiyaṃ <note>atthasiddhiyaṃ (ka.)</note>.
```

<p rend="hangnum">§191.</p>

```
‘‘Tato nāvā abhijjittha, gantvāna katipāhakaṃ;
```

```
Tadā bhīsanake ghore, patito makarākare.
```

<p rend="hangnum">§192.</p>

```
‘‘Tadāhaṃ vāyamitvāna, santaritvā mahodadhiṃ;
```

```
Suppādapaṭṭanavaraṃ <note>suppārapaṭṭanavaraṃ (sī. pī.)</note>, sampatto mandavedhito <note>mandamedhiko (sī.), mandavedito (syā.), maddaverataṃ (ka.)</note>.
```

<p rend="hangnum">§193.</p>

```
‘‘Dārucīraṃ nivāsetvā, gāmaṃ piṇḍāya pāvisiṃ;
```

```
Tadāha so jano tuṭṭho, arahāyamidhāgato.
```

<p rend="hangnum">§194.</p>

```
‘‘Imaṃ annena pānena, vatthena sayanena ca;
```

```
Bhesajjena ca sakkatvā, hessāma sukhitā mayaṃ.
```

<p rend="hangnum">§195.</p>

```
‘‘Paccayānaṃ tadā lābhī, tehi sakkatapūjito;
```

```
Arahāhanti saṅkappaṃ, uppādesiṃ ayoniso.
```

<p rend="hangnum">§196.</p>

```
‘‘Tato <pb ed="V" n="2.0126" /><pb ed="P" n="2.0477" /> me cittamaññāya, codayī pubbadevatā;
```

```
‘Na tvaṃ upāyamaggaññū, kuto tvaṃ arahā bhave’.
```

<p rend="hangnum">§197.</p>

```
‘‘Codito <pb ed="T" n="2.0200" /> tāya saṃviggo, tadāhaṃ paripucchi taṃ;
```

```
‘Ke vā ete kuhiṃ loke, arahanto naruttamā.
```

<p rend="hangnum">§198.</p>

```
‘‘‘Sāvatthiyaṃ <pb ed="M" n="2.0129" /> kosalamandire jino, pahūtapañño varabhūrimedhaso;
```

```
So sakyaputto arahā anāsavo, deseti dhammaṃ arahattapattiyā.
```

<p rend="hangnum">§199.</p>

```
‘‘‘Tadassa sutvā vacanaṃ supīṇito <note>pīṇitvā (ka.)</note>, nidhiṃva laddhā kapaṇoti vimhito;
```

```
Udaggacitto arahattamuttamaṃ, sudassanaṃ daṭṭhumanantagocaraṃ.
```

<p rend="hangnum">§200.</p>

```
‘‘‘Tadā tato nikkhamitvāna satthuno <note>nikkhamituna satthuvaraṃ (sī.)</note>, sadā jinaṃ passāmi vimalānanaṃ <note>parājinaṃ passāmi kamalānanaṃ (ka.)</note>;
```

```
Upecca rammaṃ vijitavhayaṃ vanaṃ, dije apucchiṃ kuhiṃ lokanandano.
```

<p rend="hangnum">§201.</p>

```
‘‘‘Tato avocuṃ naradevavandito, puraṃ paviṭṭho asanesanāya so;
```

```
Sasova <note>paccehi (sī. syā.)</note> khippaṃ munidassanussuko, upecca vandāhi tamaggapuggalaṃ’.
```

<p rend="hangnum">§202.</p>

```
‘‘Tatohaṃ tuvaṭaṃ gantvā, sāvatthiṃ puramuttamaṃ;
```

```
Vicarantaṃ tamaddakkhiṃ, piṇḍatthaṃ apihāgidhaṃ.
```

<p rend="hangnum">§203.</p>

```
‘‘Pattapāṇiṃ <pb ed="T" n="2.0201" /> alolakkhaṃ, pācayantaṃ pītākaraṃ <note>bhājayantaṃ viyāmataṃ (sī.), jotayantaṃ idhāmataṃ (syā.), bhājayantaṃ idaṃmataṃ (pī.)</note>;
```

```
Sirīnilayasaṅkāsaṃ, ravidittiharānanaṃ.
```

<p rend="hangnum">§204.</p>

```
‘‘Taṃ samecca nipaccāhaṃ, idaṃ vacanamabraviṃ;
```

```
‘Kupathe vippanaṭṭhassa, saraṇaṃ hohi gotama.
```

<p rend="hangnum">§205.</p>

```
‘‘‘Pāṇasantāraṇatthāya<pb ed="P" n="2.0478" />, piṇḍāya vicarāmahaṃ;
```

```
Na te dhammakathākālo, iccāha munisattamo’.
```

<p rend="hangnum">§206.</p>

```
‘‘Tadā punappunaṃ buddhaṃ, āyāciṃ dhammalālaso;
```

```
Yo me dhammamadesesi, gambhīraṃ suññataṃ padaṃ.
```

<p rend="hangnum">§207.</p>

```
‘‘Tassa <pb ed="M" n="2.0130" /> dhammaṃ suṇitvāna, pāpuṇiṃ āsavakkhayaṃ;
```

```
Parikkhīṇāyuko santo, aho satthānukampako.
```

<p rend="hangnum">§208.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§209.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§210.</p>

```
‘‘Paṭisambhidā catasso…pe… kataṃ buddhassa sāsanaṃ.
```

<p rend="hangnum">§211.</p>

```
‘‘Evaṃ thero viyākāsi, bāhiyo dārucīriyo;
```

```
Saṅkārakūṭe patito, bhūtāviṭṭhāya gāviyā.
```

<p rend="hangnum">§212.</p>

```
‘‘Attano <pb ed="V" n="2.0127" /> pubbacariyaṃ, kittayitvā mahāmati;
```

```
Parinibbāyi so thero <note>vīro (sī.), dhīro (syā.)</note>, sāvatthiyaṃ puruttame.
```

<p rend="hangnum">§213.</p>

```
‘‘Nagarā <pb ed="T" n="2.0202" /> nikkhamanto taṃ, disvāna isisattamo;
```

```
Dārucīradharaṃ dhīraṃ, bāhiyaṃ bāhitāgamaṃ.
```

<p rend="hangnum">§214.</p>

```
‘‘Bhūmiyaṃ patitaṃ dantaṃ, indaketūva pātitaṃ;
```

```
Gatāyuṃ sukkhakilesaṃ <note>gatāyu saṃgataklesaṃ (sī. pī.), tadāyu saṅkatālesaṃ (ka.)</note>, jinasāsanakārakaṃ.
```

<p rend="hangnum">§215.</p>

```
‘‘Tato āmantayī satthā, sāvake sāsane rate;
```

```
‘Gaṇhatha netvā <note>hutvā (syā. pī. ka.)</note> jhāpetha, tanuṃ sabrahmacārino.
```

<p rend="hangnum">§216.</p>

```
‘‘‘Thūpaṃ karotha pūjetha, nibbuto so mahāmati;
```

```
Khippābhiññānamesaggo, sāvako me vacokaro.
```

<p rend="hangnum">§217.</p>

```
‘‘‘Sahassamapi ce gāthā, anatthapadasañhitā;
```

```
Ekaṃ gāthāpadaṃ seyyo, yaṃ sutvā upasammati.
```

<p rend="hangnum">§218.</p>

```
‘‘‘Yattha āpo ca pathavī, tejo vāyo na gādhati;
```

```
Na tattha sukkā jotanti, ādicco na pakāsati.
```

<p rend="hangnum">§219.</p>

```
‘‘‘Na tattha candimā bhāti, tamo tattha na vijjati;
```

```
Yadā ca attanā vedi, munimonena brāhmaṇo.
```

<p rend="hangnum">§220.</p>

```
‘‘‘Atha <pb ed="M" n="2.0131" /> rūpā arūpā ca, sukhadukkhā vimuccati’;
```

```
Iccevaṃ abhaṇī nātho, tilokasaraṇo muni’’.
```

Itthaṃ sudaṃ āyasmā bāhiyo thero imā gāthāyo

Abhāsitthāti.

Bāhiyattherassāpadānaṃ chaṭṭhaṃ.

#### 7. Mahākoṭṭhikattheraapadānaṃ

<p rend="hangnum">§221.</p>

```
‘‘Padumuttaro <pb ed="T" n="2.0203" /><pb ed="P" n="2.0479" /> nāma jino, sabbalokavidū muni;
```

```
Ito satasahassamhi, kappe uppajji cakkhumā.
```

<p rend="hangnum">§222.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§223.</p>

```
‘‘Anukampako <pb ed="V" n="2.0128" /> kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi.
```

<p rend="hangnum">§224.</p>

```
‘‘Evaṃ nirākulaṃ āsi, suññataṃ titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§225.</p>

```
‘‘Ratanānaṭṭhapaññāsaṃ, uggato so mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§226.</p>

```
‘‘Vassasatasahassāni, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§227.</p>

```
‘‘Tadāhaṃ haṃsavatiyaṃ, brāhmaṇo vedapāragū;
```

```
Upecca sabbalokaggaṃ <note>sabbasāraggaṃ (sī.), sattapāragaṃ (pī.)</note>, assosiṃ dhammadesanaṃ.
```

<p rend="hangnum">§228.</p>

```
‘‘Tadā so sāvakaṃ vīro, pabhinnamatigocaraṃ;
```

```
Atthe dhamme nirutte ca, paṭibhāne ca kovidaṃ.
```

<p rend="hangnum">§229.</p>

```
‘‘Ṭhapesi etadaggamhi, taṃ sutvā mudito ahaṃ;
```

```
Sasāvakaṃ jinavaraṃ, sattāhaṃ bhojayiṃ tadā.
```

<p rend="hangnum">§230.</p>

```
‘‘Dussehacchādayitvāna<pb ed="T" n="2.0204" />, sasissaṃ buddhisāgaraṃ <note>buddhasāgaraṃ (ka.)</note>;
```

```
Nipacca pādamūlamhi, taṃ ṭhānaṃ patthayiṃ ahaṃ.
```

<p rend="hangnum">§231.</p>

```
‘‘Tato <pb ed="M" n="2.0132" /> avoca lokaggo, ‘passathetaṃ dijuttamaṃ;
```

```
Vinataṃ pādamūle me, kamalodarasappabhaṃ.
```

<p rend="hangnum">§232.</p>

```
‘‘‘Buddhaseṭṭhassa <note>seṭṭhaṃ buddhassa (syā. ka.)</note> bhikkhussa, ṭhānaṃ patthayate ayaṃ;
```

```
Tāya saddhāya cāgena, saddhammassavanena <note>tena dhammassavena (sī. pī. ka.)</note> ca.
```

<p rend="hangnum">§233.</p>

```
‘‘‘Sabbattha sukhito hutvā, saṃsaritvā bhavābhave;
```

```
Anāgatamhi addhāne, lacchase taṃ manorathaṃ.
```

<p rend="hangnum">§234.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§235.</p>

```
‘‘‘Tassa <pb ed="P" n="2.0480" /> dhammesu dāyādo, oraso dhammanimmito;
```

```
Koṭṭhiko nāma nāmena, hessati satthu sāvako’.
```

<p rend="hangnum">§236.</p>

```
‘‘Taṃ sutvā mudito hutvā, yāvajīvaṃ tadā jinaṃ;
```

```
Mettacitto paricariṃ, sato paññāsamāhito.
```

<p rend="hangnum">§237.</p>

```
‘‘Tena <pb ed="V" n="2.0129" /> kammavipākena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§238.</p>

```
‘‘Satānaṃ tīṇikkhattuñca, devarajjamakārayiṃ;
```

```
Satānaṃ pañcakkhattuñca, cakkavattī ahosahaṃ.
```

<p rend="hangnum">§239.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Sabbattha sukhito āsiṃ, tassa kammassa vāhasā.
```

<p rend="hangnum">§240.</p>

```
‘‘Duve <pb ed="T" n="2.0205" /> bhave saṃsarāmi, devatte atha mānuse;
```

```
Aññaṃ gatiṃ na gacchāmi, suciṇṇassa idaṃ phalaṃ.
```

<p rend="hangnum">§241.</p>

```
‘‘Duve kule pajāyāmi, khattiye atha brāhmaṇe;
```

```
‘‘Nīce kule na jāyāmi, suciṇṇassa idaṃ phalaṃ.
```

<p rend="hangnum">§242.</p>

```
‘‘Pacchime bhave sampatte, brahmabandhu ahosahaṃ;
```

```
Sāvatthiyaṃ vippakule, paccājāto mahaddhane.
```

<p rend="hangnum">§243.</p>

```
‘‘Mātā candavatī nāma, pitā me assalāyano;
```

```
Yadā me pitaraṃ buddho, vinayī sabbasuddhiyā.
```

<p rend="hangnum">§244.</p>

```
‘‘Tadā <pb ed="M" n="2.0133" /> pasanno sugate, pabbajiṃ anagāriyaṃ;
```

```
Moggallāno ācariyo, upajjhā sārisambhavo.
```

<p rend="hangnum">§245.</p>

```
‘‘Kesesu chijjamānesu, diṭṭhi chinnā samūlikā;
```

```
Nivāsento ca kāsāvaṃ, arahattamapāpuṇiṃ.
```

<p rend="hangnum">§246.</p>

```
‘‘Atthadhammaniruttīsu, paṭibhāne ca me mati;
```

```
Pabhinnā tena lokaggo, etadagge ṭhapesi maṃ.
```

<p rend="hangnum">§247.</p>

```
‘‘Asandiṭṭhaṃ viyākāsiṃ, upatissena pucchito;
```

```
Paṭisambhidāsu tenāhaṃ, aggo sambuddhasāsane.
```

<p rend="hangnum">§248.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§249.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§250.</p>

```
‘‘Paṭisambhidā <pb ed="T" n="2.0206" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā mahākoṭṭhiko thero imā gāthāyo

Abhāsitthāti.

Mahākoṭṭhikattherassāpadānaṃ sattamaṃ.

#### 8. Uruveḷakassapattheraapadānaṃ

<p rend="hangnum">§251.</p>

```
‘‘Padumuttaro <pb ed="V" n="2.0130" /><pb ed="P" n="2.0481" /> nāma jino, sabbalokavidū muni;
```

```
Ito satasahassamhi, kappe uppajji cakkhumā.
```

<p rend="hangnum">§252.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§253.</p>

```
‘‘Anukampako kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi.
```

<p rend="hangnum">§254.</p>

```
‘‘Evaṃ nirākulaṃ āsi, suññataṃ titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§255.</p>

```
‘‘Ratanānaṭṭhapaññāsaṃ, uggato so mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§256.</p>

```
‘‘Vassasatasahassāni<pb ed="M" n="2.0134" />, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§257.</p>

```
‘‘Tadāhaṃ haṃsavatiyā, brāhmaṇo sādhusammato;
```

```
Upecca lokapajjotaṃ, assosiṃ dhammadesanaṃ.
```

<p rend="hangnum">§258.</p>

```
‘‘Tadā <pb ed="T" n="2.0207" /> mahāparisatiṃ, mahāparisasāvakaṃ;
```

```
Ṭhapentaṃ etadaggamhi, sutvāna mudito ahaṃ.
```

<p rend="hangnum">§259.</p>

```
‘‘Mahatā parivārena, nimantetvā mahājinaṃ;
```

```
Brāhmaṇānaṃ sahassena, sahadānamadāsahaṃ.
```

<p rend="hangnum">§260.</p>

```
‘‘Mahādānaṃ daditvāna, abhivādiya nāyakaṃ;
```

```
Ekamantaṃ ṭhito haṭṭho, idaṃ vacanamabraviṃ.
```

<p rend="hangnum">§261.</p>

```
‘‘‘Tayi saddhāya me vīra, adhikāraguṇena ca;
```

```
Parisā mahatī hotu, nibbattassa tahiṃ tahiṃ’.
```

<p rend="hangnum">§262.</p>

```
‘‘Tadā avoca parisaṃ, gajagajjitasussaro;
```

```
Karavīkaruto satthā, ‘etaṃ passatha brāhmaṇaṃ.
```

<p rend="hangnum">§263.</p>

```
‘‘‘Hemavaṇṇaṃ mahābāhuṃ, kamalānanalocanaṃ;
```

```
Udaggatanujaṃ haṭṭhaṃ, saddhavantaṃ guṇe mama.
```

<p rend="hangnum">§264.</p>

```
‘‘‘Esa <pb ed="V" n="2.0131" /> patthayate ṭhānaṃ <note>patthayi taṃ ṭhānaṃ (syā.)</note>, sīhaghosassa bhikkhuno;
```

```
Anāgatamhi addhāne, lacchase taṃ manorathaṃ.
```

<p rend="hangnum">§265.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§266.</p>

```
‘‘‘Tassa <pb ed="P" n="2.0482" /> dhammesu dāyādo, oraso dhammanimmito;
```

```
Kassapo nāma gottena, hessati satthu sāvako’.
```

<p rend="hangnum">§267.</p>

```
‘‘Ito dvenavute kappe, ahu satthā anuttaro;
```

```
Anūpamo asadiso, phusso lokagganāyako.
```

<p rend="hangnum">§268.</p>

```
‘‘So <pb ed="T" n="2.0208" /> ca sabbaṃ tamaṃ hantvā, vijaṭetvā mahājaṭaṃ;
```

```
Vassate amataṃ vuṭṭhiṃ, tappayanto sadevakaṃ.
```

<p rend="hangnum">§269.</p>

```
‘‘Tadā <pb ed="M" n="2.0135" /> hi bārāṇasiyaṃ, rājā paccā ahumhase;
```

```
Bhātaromha tayo sabbe, saṃvisaṭṭhāva rājino.
```

<p rend="hangnum">§270.</p>

```
‘‘Vīraṅgarūpā balino, saṅgāme aparājitā;
```

```
Tadā kupitapaccanto <note>kuppati paccanto (ka.)</note>, amhe āha mahīpati.
```

<p rend="hangnum">§271.</p>

```
‘‘‘Etha gantvāna paccantaṃ, sodhetvā aṭṭavībalaṃ;
```

```
Khemaṃ vijiritaṃ katvā, puna dethāti bhāsatha’.
```

<p rend="hangnum">§272.</p>

```
‘‘Tato mayaṃ avocumha, yadi deyyāsi nāyakaṃ;
```

```
Upaṭṭhānāya amhākaṃ, sādhayissāma vo tato.
```

<p rend="hangnum">§273.</p>

```
‘‘Tato mayaṃ laddhavarā, bhūmipālena pesitā;
```

```
Nikkhittasatthaṃ paccantaṃ, katvā punarupacca taṃ.
```

<p rend="hangnum">§274.</p>

```
‘‘Yācitvā satthupaṭṭhānaṃ, rājānaṃ lokanāyakaṃ;
```

```
Munivīraṃ labhitvāna, yāvajīvaṃ yajimha taṃ.
```

<p rend="hangnum">§275.</p>

```
‘‘Mahagghāni ca vatthāni, paṇītāni rasāni ca;
```

```
Senāsanāni rammāni, bhesajjāni hitāni ca.
```

<p rend="hangnum">§276.</p>

```
‘‘Datvā sasaṅghamunino <note>sasaṃghassa mune (sī. pī.)</note>, dhammenuppāditāni no;
```

```
Sīlavanto kāruṇikā, bhāvanāyuttamānasā.
```

<p rend="hangnum">§277.</p>

```
‘‘Saddhā paricaritvāna, mettacittena nāyakaṃ;
```

```
Nibbute tamhi lokagge, pūjaṃ katvā yathābalaṃ.
```

<p rend="hangnum">§278.</p>

```
‘‘Tato <pb ed="T" n="2.0209" /><pb ed="V" n="2.0132" /> cutā santusitaṃ <note>tāvatiṃsaṃ (syā.)</note>, gatā tattha mahāsukhaṃ;
```

```
Anubhūtā mayaṃ sabbe, buddhapūjāyidaṃ phalaṃ.
```

<p rend="hangnum">§279.</p>

```
‘‘Māyākāro <pb ed="P" n="2.0483" /> yathā raṅge <note>laddho (syā. pī.)</note>, dassesi vikatiṃ bahuṃ;
```

```
Tathā bhave bhamantohaṃ <note>gamentohaṃ (ka.), bhavantohaṃ (syā.)</note>, videhādhipatī ahuṃ.
```

<p rend="hangnum">§280.</p>

```
‘‘Guṇāceḷassa vākyena, micchādiṭṭhigatāsayo;
```

```
Narakaṃ maggamārūḷho, rucāya mama dhītuyā.
```

<p rend="hangnum">§281.</p>

```
‘‘Ovādaṃ nādiyitvāna, brahmunā nāradenahaṃ;
```

```
Bahudhā saṃsito santo, diṭṭhiṃ hitvāna pāpikaṃ.
```

<p rend="hangnum">§282.</p>

```
‘‘Pūrayitvā <pb ed="M" n="2.0136" /> visesena, dasa kammapathānihaṃ;
```

```
Hitvāna dehamagamiṃ, saggaṃ sabhavanaṃ yathā.
```

<p rend="hangnum">§283.</p>

```
‘‘Pacchime bhave sampatte, brahmabandhu ahosahaṃ;
```

```
Bārāṇasiyaṃ phītāyaṃ, jāto vippamahākule.
```

<p rend="hangnum">§284.</p>

```
‘‘Maccubyādhijarā bhīto, ogāhetvā mahāvanaṃ <note>jahitvāna mahādhanaṃ (sī.), jahitvā ca mahādhanaṃ (pī.)</note>;
```

```
Nibbānaṃ padamesanto, jaṭilesu paribbajiṃ.
```

<p rend="hangnum">§285.</p>

```
‘‘Tadā dve bhātaro mayhaṃ, pabbajiṃsu mayā saha;
```

```
Uruveḷāyaṃ māpetvā, assamaṃ nivasiṃ ahaṃ.
```

<p rend="hangnum">§286.</p>

```
‘‘Kassapo nāma gottena, uruveḷanivāsiko <note>uruveḷāya nivasiṃ (syā.)</note>;
```

```
Tato me āsi paññatti, uruveḷakassapo iti.
```

<p rend="hangnum">§287.</p>

```
‘‘Nadīsakāse bhātā me, nadīkassapasavhayo;
```

```
Āsī sakāsanāmena, gayāyaṃ gayākassapo.
```

<p rend="hangnum">§288.</p>

```
‘‘Dve <pb ed="T" n="2.0210" /> satāni kaniṭṭhassa, tīṇi majjhassa bhātuno;
```

```
Mama pañca satānūnā, sissā sabbe mamānugā.
```

<p rend="hangnum">§289.</p>

```
‘‘Tadā upecca maṃ buddho, katvāna vividhāni me <note>katvā nānāvidhāni me (sī.)</note>;
```

```
Pāṭihīrāni lokaggo, vinesi narasārathi.
```

<p rend="hangnum">§290.</p>

```
‘‘Sahassaparivārena, ahosiṃ ehibhikkhuko;
```

```
Teheva saha sabbehi, arahattamapāpuṇiṃ.
```

<p rend="hangnum">§291.</p>

```
‘‘Te <pb ed="P" n="2.0484" /> cevaññe ca bahavo, sissā maṃ parivārayuṃ;
```

```
Sāsituñca samatthohaṃ, tato maṃ isisattamo.
```

<p rend="hangnum">§292.</p>

```
‘‘Mahāparisabhāvasmiṃ<pb ed="V" n="2.0133" />, etadagge ṭhapesi maṃ;
```

```
Aho buddhe kataṃ kāraṃ, saphalaṃ me ajāyatha.
```

<p rend="hangnum">§293.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§294.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§295.</p>

```
‘‘Paṭisambhidā <pb ed="M" n="2.0137" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā uruveḷakassapo thero imā gāthāyo

Abhāsitthāti.

Uruveḷakassapattherassāpadānaṃ aṭṭhamaṃ.

#### 9. Rādhattheraapadānaṃ

<p rend="hangnum">§296.</p>

```
‘‘Padumuttaro <pb ed="T" n="2.0211" /> nāma jino, sabbalokavidū muni;
```

```
Ito satasahassamhi, kappe uppajji cakkhumā.
```

<p rend="hangnum">§297.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§298.</p>

```
‘‘Anukampako kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi.
```

<p rend="hangnum">§299.</p>

```
‘‘Evaṃ nirākulaṃ āsi, suññataṃ titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§300.</p>

```
‘‘Ratanānaṭṭhapaññāsaṃ, uggato so mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§301.</p>

```
‘‘Vassasatasahassāni, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§302.</p>

```
‘‘Tadāhaṃ haṃsavatiyaṃ, brāhmaṇo mantapāragū;
```

```
Upecca taṃ naravaraṃ, assosiṃ dhammadesanaṃ.
```

<p rend="hangnum">§303.</p>

```
‘‘Paññapentaṃ mahāvīraṃ, parisāsu visāradaṃ;
```

```
Paṭibhāneyyakaṃ bhikkhuṃ, etadagge vināyakaṃ.
```

<p rend="hangnum">§304.</p>

```
‘‘Tadāhaṃ kāraṃ katvāna, sasaṅghe lokanāyake;
```

```
Nipacca sirasā pāde, taṃ ṭhānaṃ abhipatthayiṃ.
```

<p rend="hangnum">§305.</p>

```
‘‘Tato <pb ed="T" n="2.0212" /> maṃ bhagavā āha, siṅgīnikkhasamappabho;
```

```
Sarena rajanīyena, kilesamalahārinā.
```

<p rend="hangnum">§306.</p>

```
‘‘‘Sukhī <pb ed="M" n="2.0138" /><pb ed="V" n="2.0134" /> bhavassu dīghāyu, sijjhatu paṇidhī tava;
```

```
Sasaṅghe me kataṃ kāraṃ, atīva vipulaṃ tayā.
```

<p rend="hangnum">§307.</p>

```
‘‘‘Satasahassito <pb ed="P" n="2.0485" /> kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§308.</p>

```
‘‘‘Tassa dhammesu dāyādo, oraso dhammanimmito;
```

```
Rādhoti nāmadheyyena, hessati satthu sāvako.
```

<p rend="hangnum">§309.</p>

```
‘‘‘Sa te hetuguṇe tuṭṭho, sakyaputto narāsabho <note>idaṃ pādadvayaṃ syāmamūle natthī</note>;
```

```
Paṭibhāneyyakānaggaṃ, paññapessati nāyako’.
```

<p rend="hangnum">§310.</p>

```
‘‘Taṃ sutvā mudito hutvā, yāvajīvaṃ tadā jinaṃ;
```

```
Mettacitto paricariṃ, sato paññāsamāhito.
```

<p rend="hangnum">§311.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§312.</p>

```
‘‘Satānaṃ tīṇikkhattuñca, devarajjamakārayiṃ;
```

```
Satānaṃ pañcakkhattuñca, cakkavattī ahosahaṃ.
```

<p rend="hangnum">§313.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Sabbattha sukhito āsiṃ, tassa kammassa vāhasā.
```

<p rend="hangnum">§314.</p>

```
‘‘Pacchime bhave sampatte, giribbajapuruttame;
```

```
Jāto vippakule niddhe, vikalacchādanāsane.
```

<p rend="hangnum">§315.</p>

```
‘‘Kaṭacchubhikkhaṃ pādāsiṃ, sāriputtassa tādino;
```

```
Yadā <pb ed="T" n="2.0213" /> jiṇṇo ca vuddho ca, tadārāmamupāgamiṃ.
```

<p rend="hangnum">§316.</p>

```
‘‘Pabbajati na maṃ koci <note>pabbājenti na maṃ keci (sī. syā pī.)</note>, jiṇṇadubbalathāmakaṃ;
```

```
Tena dīno vivaṇṇaṅgo <note>vivaṇṇako (ka.)</note>, soko cāsiṃ tadā ahaṃ.
```

<p rend="hangnum">§317.</p>

```
‘‘Disvā mahākāruṇiko, mamamāha <note>mamāha so (sī.), mamāha ca (pī.)</note> mahāmuni;
```

```
‘Kimatthaṃ puttasokaṭṭo, brūhi te cittajaṃ rujaṃ’.
```

<p rend="hangnum">§318.</p>

```
‘‘‘Pabbajjaṃ na labhe vīra, svākkhāte tava sāsane;
```

```
Tena sokena dīnosmi, saraṇaṃ hohi nāyaka’.
```

<p rend="hangnum">§319.</p>

```
‘‘Tadā <pb ed="M" n="2.0139" /> bhikkhū samānetvā, apucchi munisattamo;
```

```
‘Imassa adhikāraṃ ye, saranti byāharantu te’.
```

<p rend="hangnum">§320.</p>

```
‘‘Sāriputto <pb ed="V" n="2.0135" /> tadāvoca, ‘kāramassa sarāmahaṃ;
```

```
Kaṭacchubhikkhaṃ dāpesi, piṇḍāya carato mama’.
```

<p rend="hangnum">§321.</p>

```
‘‘‘Sādhu sādhu kataññūsi, sāriputta imaṃ tuvaṃ;
```

```
Pabbājehi dijaṃ vuḍḍhaṃ, hessatājāniyo ayaṃ’.
```

<p rend="hangnum">§322.</p>

```
‘‘Tato <pb ed="P" n="2.0486" /> alatthaṃ pabbajjaṃ, kammavācopasampadaṃ;
```

```
Na cireneva kālena, pāpuṇiṃ āsavakkhayaṃ.
```

<p rend="hangnum">§323.</p>

```
‘‘Sakkaccaṃ munino vākyaṃ, suṇāmi mudito yato;
```

```
Paṭibhāneyyakānaggaṃ, tato maṃ ṭhapayī jino.
```

<p rend="hangnum">§324.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§325.</p>

```
‘‘Svāgataṃ <pb ed="T" n="2.0214" /> vata me āsi…pe… kataṃ buddhassa sāsanaṃ.
```

<p rend="hangnum">§326.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā rādho thero imā gāthāyo

Abhāsitthāti.

Rādhattherassāpadānaṃ navamaṃ.

#### 10. Mogharājattheraapadānaṃ

<p rend="hangnum">§327.</p>

```
‘‘Padumuttaro nāma jino, sabbalokavidū muni;
```

```
Ito satasahassamhi, kappe uppajji cakkhumā.
```

<p rend="hangnum">§328.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§329.</p>

```
‘‘Anukampako kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi.
```

<p rend="hangnum">§330.</p>

```
‘‘Evaṃ nirākulaṃ āsi, suññataṃ titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§331.</p>

```
‘‘Ratanānaṭṭhapaññāsaṃ<pb ed="M" n="2.0140" />, uggato so mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§332.</p>

```
‘‘Vassasatasahassāni<pb ed="V" n="2.0136" />, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§333.</p>

```
‘‘Tadāhaṃ <pb ed="T" n="2.0215" /> haṃsavatiyaṃ, kule aññatare ahuṃ;
```

```
Parakammāyane yutto, natthi me kiñci saṃdhanaṃ.
```

<p rend="hangnum">§334.</p>

```
‘‘Paṭikkamanasālāyaṃ, vasanto katabhūmiyaṃ;
```

```
Aggiṃ ujjālayiṃ tattha, daḷhaṃ kaṇhāsi sā <note>kaṇhā siyā (sī. pī.), ḍayhakaṇhā silā (syā.)</note> hī.
```

<p rend="hangnum">§335.</p>

```
‘‘Tadā parisatiṃ nātho, catusaccapakāsako;
```

```
Sāvakaṃ sampakittesi, lūkhacīvaradhārakaṃ.
```

<p rend="hangnum">§336.</p>

```
‘‘Tassa tamhi guṇe tuṭṭho, paṇipacca <note>patipajja (syā.)</note> tathāgataṃ;
```

```
Lūkhacīvaradhāraggaṃ, patthayiṃ ṭhānamuttamaṃ.
```

<p rend="hangnum">§337.</p>

```
‘‘Tadā avoca bhagavā, sāvake padumuttaro;
```

```
‘Passathetaṃ purisakaṃ, kucelaṃ tanudehakaṃ.
```

<p rend="hangnum">§338.</p>

```
‘‘‘Pītippasannavadanaṃ<pb ed="P" n="2.0487" />, saddhādhanasamanvitaṃ <note>saddhāsnehasamanvataṃ (ka.)</note>;
```

```
Udaggatanujaṃ haṭṭhaṃ, acalaṃ sālapiṇḍitaṃ.
```

<p rend="hangnum">§339.</p>

```
‘‘‘Eso pattheti taṃ ṭhānaṃ, saccasenassa bhikkhuno;
```

```
Lūkhacīvaradhārissa, tassa vaṇṇasitāsayo <note>vaṇṇagatāsayo (sī. syā. pī.)</note>.
```

<p rend="hangnum">§340.</p>

```
‘‘Taṃ sutvā mudito hutvā, nipacca sirasā jinaṃ;
```

```
Yāvajīvaṃ subhaṃ kammaṃ, karitvā jinasāsane.
```

<p rend="hangnum">§341.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsūpago ahaṃ.
```

<p rend="hangnum">§342.</p>

```
‘‘Paṭikkamanasālāyaṃ, bhūmidāhakakammunā;
```

```
Samasahassaṃ niraye, adayhiṃ vedanāṭṭito.
```

<p rend="hangnum">§343.</p>

```
‘‘Tena <pb ed="T" n="2.0216" /> kammāvasesena, pañca jātisatānihaṃ;
```

```
Manusso kulajo hutvā, jātiyā lakkhaṇaṅkito.
```

<p rend="hangnum">§344.</p>

```
‘‘Pañca <pb ed="M" n="2.0141" /> jātisatāneva, kuṭṭharogasamappito;
```

```
Mahādukkhaṃ anubhaviṃ, tassa kammassa vāhasā.
```

<p rend="hangnum">§345.</p>

```
‘‘Imasmiṃ bhaddake kappe, upariṭṭhaṃ yasassinaṃ;
```

```
Piṇḍapātena tappesiṃ, pasannamānaso ahaṃ.
```

<p rend="hangnum">§346.</p>

```
‘‘Tena <pb ed="V" n="2.0137" /> kammavisesena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§347.</p>

```
‘‘Pacchime bhave sampatte, ajāyiṃ khattiye kule;
```

```
Pituno accayenāhaṃ, mahārajjasamappito.
```

<p rend="hangnum">§348.</p>

```
‘‘Kuṭṭharogādhibhūtohaṃ, na ratiṃ na sukhaṃ labhe;
```

```
Moghaṃ rajjaṃ sukhaṃ yasmā, mogharājā tato ahaṃ.
```

<p rend="hangnum">§349.</p>

```
‘‘Kāyassa dosaṃ disvāna, pabbajiṃ anagāriyaṃ;
```

```
Bāvarissa dijaggassa, sissattaṃ ajjhupāgamiṃ.
```

<p rend="hangnum">§350.</p>

```
‘‘Mahatā parivārena, upecca naranāyakaṃ;
```

```
Apucchiṃ nipuṇaṃ pañhaṃ, taṃ vīraṃ vādisūdanaṃ.
```

<p rend="hangnum">§351.</p>

```
‘‘‘Ayaṃ loko paro loko, brahmaloko sadevako;
```

```
Diṭṭhiṃ no <note>diṭṭhā no (sī.), diṭṭhaṃ no (pī.), diṭṭhiṃ te (syā.)</note> nābhijānāmi, gotamassa yasassino.
```

<p rend="hangnum">§352.</p>

```
‘‘‘Evābhikkantadassāviṃ<pb ed="P" n="2.0488" />, atthi pañhena āgamaṃ;
```

```
Kathaṃ lokaṃ avekkhantaṃ, maccurājā na passati’.
```

<p rend="hangnum">§353.</p>

```
‘‘‘Suññato <pb ed="T" n="2.0217" /> lokaṃ avekkhassu, mogharāja sadā sato;
```

```
Attānudiṭṭhiṃ uhacca, evaṃ maccutaro siyā.
```

<p rend="hangnum">§354.</p>

```
‘‘‘Evaṃ lokaṃ avekkhantaṃ, maccurājā na passati’;
```

```
Iti maṃ abhaṇi buddho, sabbarogatikicchako.
```

<p rend="hangnum">§355.</p>

```
‘‘Saha gāthāvasānena, kesamassuvivajjito;
```

```
Kāsāvavatthavasano, āsiṃ bhikkhu tathārahā.
```

<p rend="hangnum">§356.</p>

```
‘‘Saṅghikesu vihāresu, na vasiṃ rogapīḷito;
```

```
Mā vihāro padussīti, vātarogehi pīḷito <note>vācāyābhisupīḷito (syā. pī.), vātarogī supīḷito (ka.)</note>.
```

<p rend="hangnum">§357.</p>

```
‘‘Saṅkārakūṭā <pb ed="M" n="2.0142" /> āhitvā, susānā rathikāhi ca;
```

```
Tato saṅghāṭiṃ karitvā, dhārayiṃ lūkhacīvaraṃ.
```

<p rend="hangnum">§358.</p>

```
‘‘Mahābhisakko tasmiṃ me, guṇe tuṭṭho vināyako;
```

```
Lūkhacīvaradhārīnaṃ, etadagge ṭhapesi maṃ.
```

<p rend="hangnum">§359.</p>

```
‘‘Puññapāpaparikkhīṇo, sabbarogavivajjito;
```

```
Sikhīva anupādāno, nibbāyissamanāsavo.
```

<p rend="hangnum">§360.</p>

```
‘‘Kilesā <pb ed="V" n="2.0138" /> jhāpitā mayhaṃ…pe… viharāmi anāsavo.
```

<p rend="hangnum">§361.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§362.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0218" /> sudaṃ āyasmā mogharājā thero imā gāthāyo

Abhāsitthāti.

Mogharājattherassāpadānaṃ dasamaṃ.

<trailer rend="centre">Kaccāyanavaggo catupaññāsamo.</trailer>

Tassuddānaṃ –

```
Kaccāno vakkalī thero, mahākappinasavhayo;
```

```
Dabbo kumāranāmo ca, bāhiyo koṭṭhiko vasī.
```

```
Uruveḷakassapo rādho, mogharājā ca paṇḍito;
```

```
Tīṇi gāthāsatānettha, bāsaṭṭhi ceva piṇḍitā.
```

### 55. Bhaddiyavaggo

#### 1. Lakuṇḍabhaddiyattheraapadānaṃ

<p rend="hangnum">§1.</p>

```
‘‘Padumuttaro <pb ed="T" n="2.0219" /><pb ed="M" n="2.0143" /><pb ed="V" n="2.0139" /><pb ed="P" n="2.0489" /> nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§2.</p>

```
‘‘Tadāhaṃ haṃsavatiyaṃ, seṭṭhiputto mahaddhano;
```

```
Jaṅghāvihāraṃ vicaraṃ, saṅghārāmaṃ agacchahaṃ.
```

<p rend="hangnum">§3.</p>

```
‘‘Tadā so lokapajjoto, dhammaṃ desesi nāyako;
```

```
Mañjussarānaṃ pavaraṃ, sāvakaṃ abhikittayi.
```

<p rend="hangnum">§4.</p>

```
‘‘Taṃ sutvā mudito hutvā, kāraṃ katvā mahesino;
```

```
Vanditvā satthuno pāde, taṃ ṭhānamabhipatthayiṃ.
```

<p rend="hangnum">§5.</p>

```
‘‘Tadā buddho viyākāsi, saṅghamajjhe vināyako;
```

```
‘Anāgatamhi addhāne, lacchase taṃ manorathaṃ.
```

<p rend="hangnum">§6.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§7.</p>

```
‘‘‘Tassa dhammesu dāyādo, oraso dhammanimmito;
```

```
Bhaddiyo nāma nāmena, hessati satthu sāvako’.
```

<p rend="hangnum">§8.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§9.</p>

```
‘‘Dvenavute <pb ed="T" n="2.0220" /> ito kappe, phusso uppajji nāyako;
```

```
Durāsado duppasaho, sabbalokuttamo jino.
```

<p rend="hangnum">§10.</p>

```
‘‘Caraṇena ca sampanno, brahā uju patāpavā;
```

```
Hitesī sabbasattānaṃ <note>sabbapāṇīnaṃ (sī.)</note>, bahuṃ mocesi bandhanā.
```

<p rend="hangnum">§11.</p>

```
‘‘Nandārāmavane tassa, ahosiṃ phussakokilo <note>pussakokilo (sī. syā.)</note>;
```

```
Gandhakuṭisamāsanne, ambarukkhe vasāmahaṃ.
```

<p rend="hangnum">§12.</p>

```
‘‘Tadā <pb ed="V" n="2.0140" /> piṇḍāya gacchantaṃ, dakkhiṇeyyaṃ jinuttamaṃ;
```

```
Disvā cittaṃ pasādetvā, mañjunābhinikūjahaṃ <note>mañjunādena kūjahaṃ (sī. pī.)</note>.
```

<p rend="hangnum">§13.</p>

```
‘‘Rājuyyānaṃ <pb ed="M" n="2.0144" /> tadā gantvā, supakkaṃ kanakattacaṃ;
```

```
Ambapiṇḍaṃ gahetvāna, sambuddhassopanāmayiṃ.
```

<p rend="hangnum">§14.</p>

```
‘‘Tadā me cittamaññāya, mahākāruṇiko jino;
```

```
Upaṭṭhākassa hatthato, pattaṃ paggaṇhi nāyako.
```

<p rend="hangnum">§15.</p>

```
‘‘Adāsiṃ <pb ed="P" n="2.0490" /> haṭṭhacittohaṃ <note>tuṭṭhacittohaṃ (sī.)</note>, ambapiṇḍaṃ mahāmune;
```

```
Patte pakkhippa pakkhehi, pañjaliṃ <note>pakkhehañjaliṃ (sī.)</note> katvāna mañjunā.
```

<p rend="hangnum">§16.</p>

```
‘‘Sarena rajanīyena, savanīyena vaggunā;
```

```
Vassanto buddhapūjatthaṃ, nīḷaṃ <note>niddaṃ (syā. pī.)</note> gantvā nipajjahaṃ.
```

<p rend="hangnum">§17.</p>

```
‘‘Tadā muditacittaṃ maṃ, buddhapemagatāsayaṃ;
```

```
Sakuṇagghi upāgantvā, ghātayī duṭṭhamānaso.
```

<p rend="hangnum">§18.</p>

```
‘‘Tato cutohaṃ tusite, anubhotvā mahāsukhaṃ;
```

```
Manussayonimāgacchiṃ, tassa kammassa vāhasā.
```

<p rend="hangnum">§19.</p>

```
‘‘Imamhi <pb ed="T" n="2.0221" /> bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§20.</p>

```
‘‘Sāsanaṃ jotayitvā so, abhibhuyya kutitthiye;
```

```
Vinayitvāna veneyye, nibbuto so sasāvako.
```

<p rend="hangnum">§21.</p>

```
‘‘Nibbute tamhi lokagge, pasannā janatā bahū;
```

```
Pūjanatthāya buddhassa, thūpaṃ kubbanti satthuno.
```

<p rend="hangnum">§22.</p>

```
‘‘‘Sattayojanikaṃ thūpaṃ, sattaratanabhūsitaṃ;
```

```
Karissāma mahesissa’, iccevaṃ mantayanti te.
```

<p rend="hangnum">§23.</p>

```
‘‘Kikino kāsirājassa, tadā senāya nāyako;
```

```
Hutvāhaṃ appamāṇassa, pamāṇaṃ cetiye vadiṃ.
```

<p rend="hangnum">§24.</p>

```
‘‘Tadā te mama vākyena, cetiyaṃ yojanuggataṃ;
```

```
Akaṃsu naravīrassa, nānāratanabhūsitaṃ.
```

<p rend="hangnum">§25.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§26.</p>

```
‘‘Pacchime <pb ed="M" n="2.0145" /><pb ed="V" n="2.0141" /> ca bhave dāni, jāto seṭṭhikule ahaṃ;
```

```
Sāvatthiyaṃ puravare, iddhe phīte mahaddhane.
```

<p rend="hangnum">§27.</p>

```
‘‘Purappavese sugataṃ, disvā vimhitamānaso;
```

```
Pabbajitvāna na ciraṃ, arahattamapāpuṇiṃ.
```

<p rend="hangnum">§28.</p>

```
‘‘Cetiyassa pamāṇaṃ yaṃ, akariṃ tena kammunā;
```

```
Lakuṇḍakasarīrohaṃ, jāto paribhavāraho.
```

<p rend="hangnum">§29.</p>

```
‘‘Sarena <pb ed="T" n="2.0222" /> madhurenāhaṃ, pūjitvā isisattamaṃ;
```

```
Mañjussarānaṃ bhikkhūnaṃ, aggattamanupāpuṇiṃ.
```

<p rend="hangnum">§30.</p>

```
‘‘Phaladānena <pb ed="P" n="2.0491" /> buddhassa, guṇānussaraṇena ca;
```

```
Sāmaññaphalasampanno, viharāmi anāsavo.
```

<p rend="hangnum">§31.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§32.</p>

```
‘‘Svāgataṃ vata me āsi, buddhaseṭṭhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§33.</p>

```
‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā lakuṇḍabhaddiyo thero imā gāthāyo

Abhāsitthāti.

Lakuṇḍabhaddiyattherassāpadānaṃ paṭhamaṃ.

#### 2. Kaṅkhārevatattheraapadānaṃ

<p rend="hangnum">§34.</p>

```
‘‘Padumuttaro nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§35.</p>

```
‘‘Sīhahanu brahmagiro, haṃsadundubhinissano <note>haṃsadundubhinissaro (sī.) … nissavano (pī.) … sāvano (syā.)</note>;
```

```
Nāgavikkantagamano, candasūrādikappabho.
```

<p rend="hangnum">§36.</p>

```
‘‘Mahāmatī <pb ed="M" n="2.0146" /> mahāvīro, mahājhāyī mahābalo <note>mahāgati (syā.), mahāhito (pī.)</note>;
```

```
Mahākāruṇiko nātho, mahātamapanūdano <note>mahātamavidhaṃsano (syā.), mahātamanisūdano (pī.)</note>.
```

<p rend="hangnum">§37.</p>

```
‘‘Sa <pb ed="T" n="2.0223" /><pb ed="V" n="2.0142" /> kadāci tilokaggo, veneyyaṃ vinayaṃ bahuṃ <note>veneyye viniyaṃ bahū (sī.)</note>;
```

```
Dhammaṃ desesi sambuddho, sattāsayavidū muni.
```

<p rend="hangnum">§38.</p>

```
‘‘Jhāyiṃ jhānarataṃ vīraṃ, upasantaṃ anāvilaṃ;
```

```
Vaṇṇayanto parisatiṃ, tosesi <note>toseti (syā. pī. ka.)</note> janataṃ jino.
```

<p rend="hangnum">§39.</p>

```
‘‘Tadāhaṃ haṃsavatiyaṃ, brāhmaṇo vedapāragū;
```

```
Dhammaṃ sutvāna mudito, taṃ ṭhānamabhipatthayiṃ.
```

<p rend="hangnum">§40.</p>

```
‘‘Tadā jino viyākāsi, saṅghamajjhe vināyako;
```

```
‘Mudito hohi tvaṃ brahme, lacchase taṃ manorathaṃ.
```

<p rend="hangnum">§41.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§42.</p>

```
‘‘‘Tassa dhammesu dāyādo, oraso dhammanimmito;
```

```
Revato nāma nāmena, hessati satthu sāvako’.
```

<p rend="hangnum">§43.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§44.</p>

```
‘‘Pacchime ca bhave dāni, jātohaṃ koliye pure;
```

```
Khattiye kulasampanne, iddhe phīte mahaddhane.
```

<p rend="hangnum">§45.</p>

```
‘‘Yadā <pb ed="P" n="2.0492" /> kapilavatthusmiṃ, buddho dhammamadesayi;
```

```
Tadā pasanno sugate, pabbajiṃ anagāriyaṃ.
```

<p rend="hangnum">§46.</p>

```
‘‘Kaṅkhā me bahulā āsi, kappākappe tahiṃ tahiṃ;
```

```
Sabbaṃ taṃ vinayī buddho, desetvā dhammamuttamaṃ.
```

<p rend="hangnum">§47.</p>

```
‘‘Tatohaṃ <pb ed="T" n="2.0224" /> tiṇṇasaṃsāro, sadā jhānasukhe rato;
```

```
Viharāmi tadā buddho, maṃ disvā etadabravi.
```

<p rend="hangnum">§48.</p>

```
‘‘‘Yā <pb ed="M" n="2.0147" /> kāci kaṅkhā idha vā huraṃ vā, sakavediyā vā paravediyā vā;
```

```
Ye jhāyino tā pajahanti sabbā, ātāpino brahmacariyaṃ carantā’.
```

<p rend="hangnum">§49.</p>

```
‘‘Satasahasse kataṃ kammaṃ, phalaṃ dassesi me idha;
```

```
Sumutto saravegova kilese jhāpayiṃ mama.
```

<p rend="hangnum">§50.</p>

```
‘‘Tato jhānarataṃ disvā, buddho lokantagū muni;
```

```
Jhāyīnaṃ bhikkhūnaṃ aggo, paññāpeti mahāmati.
```

<p rend="hangnum">§51.</p>

```
‘‘Kilesā <pb ed="V" n="2.0143" /> jhāpitā mayhaṃ…pe… viharāmi anāsavo.
```

<p rend="hangnum">§52.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§53.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kaṅkhārevato thero imā gāthāyo

Abhāsitthāti.

Kaṅkhārevatattherassāpadānaṃ dutiyaṃ.

#### 3. Sīvalittheraapadānaṃ

<p rend="hangnum">§54.</p>

```
‘‘Padumuttaro <pb ed="T" n="2.0225" /> nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§55.</p>

```
‘‘Sīlaṃ tassa asaṅkheyyaṃ, samādhi vajirūpamo;
```

```
Asaṅkheyyaṃ ñāṇavaraṃ, vimutti ca anopamā.
```

<p rend="hangnum">§56.</p>

```
‘‘Manujāmaranāgānaṃ, brahmānañca samāgame;
```

```
Samaṇabrāhmaṇākiṇṇe, dhammaṃ desesi nāyako.
```

<p rend="hangnum">§57.</p>

```
‘‘Sasāvakaṃ mahālābhiṃ, puññavantaṃ jutindharaṃ;
```

```
Ṭhapesi etadaggamhi, parisāsu visārado.
```

<p rend="hangnum">§58.</p>

```
‘‘Tadāhaṃ khattiyo āsiṃ, nagare haṃsasavhaye;
```

```
Sutvā jinassa taṃ vākyaṃ, sāvakassa guṇaṃ bahuṃ.
```

<p rend="hangnum">§59.</p>

```
‘‘Nimantayitvā <pb ed="M" n="2.0148" /><pb ed="P" n="2.0493" /> sattāhaṃ, bhojayitvā sasāvakaṃ;
```

```
Mahādānaṃ daditvāna, taṃ ṭhānamabhipatthayiṃ.
```

<p rend="hangnum">§60.</p>

```
‘‘Tadā maṃ vinataṃ pāde, disvāna purisāsabho;
```

```
Sarena mahatā vīro <note>sussarena mahāvīro (sī. pī.)</note>, idaṃ vacanamabravi.
```

<p rend="hangnum">§61.</p>

```
‘‘‘Tato jinassa vacanaṃ, sotukāmā mahājanā;
```

```
Devadānavagandhabbā, brahmāno ca mahiddhikā’.
```

<p rend="hangnum">§62.</p>

```
‘‘Samaṇabrāhmaṇā ceva, namassiṃsu katañjalī;
```

```
‘Namo te purisājañña, namo te purisuttama.
```

<p rend="hangnum">§63.</p>

```
‘‘‘Khattiyena <pb ed="T" n="2.0226" /><pb ed="V" n="2.0144" /> mahādānaṃ, dinnaṃ sattāhikampi vo <note>sattahikaṃ mi vo (sī.), sattahikādhikaṃ (syā.), sattahikaṃ vibho (pī.)</note>;
```

```
Sotukāmā phalaṃ tassa, byākarohi mahāmune’.
```

<p rend="hangnum">§64.</p>

```
‘‘Tato avoca bhagavā, ‘suṇātha mama bhāsitaṃ;
```

```
Appameyyamhi buddhamhi, sasaṅghamhi patiṭṭhitā <note>saṃghamhi suppatiṭṭhitā (sī. pī.)</note>.
```

<p rend="hangnum">§65.</p>

```
‘‘‘Dakkhiṇā tāya <note>dakkhiṇādāya (syā. pī.)</note> ko vattā, appameyyaphalā hi sā;
```

```
Api ce sa mahābhogo, ṭhānaṃ pattheti uttamaṃ.
```

<p rend="hangnum">§66.</p>

```
‘‘‘Lābhī vipulalābhānaṃ, yathā bhikkhu sudassano;
```

```
Tathāhampi bhaveyyanti, lacchase taṃ anāgate.
```

<p rend="hangnum">§67.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§68.</p>

```
‘‘‘Tassa dhammesu dāyādo, oraso dhammanimmito;
```

```
Sīvali nāma nāmena, hessati satthu sāvako’.
```

<p rend="hangnum">§69.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsūpago ahaṃ.
```

<p rend="hangnum">§70.</p>

```
‘‘Ekanavutito kappe, vipassī lokanāyako;
```

```
Uppajji cārudassano, sabbadhammavipassako.
```

<p rend="hangnum">§71.</p>

```
‘‘Tadāhaṃ <pb ed="M" n="2.0149" /> bandhumatiyaṃ, kulassaññatarassa ca;
```

```
Dayito passito ceva, āsiṃ kammantavāvaṭo <note>kammantabyāvaṭo (sī. syā. ka.)</note>.
```

<p rend="hangnum">§72.</p>

```
‘‘Tadā aññataro pūgo, vipassissa mahesino;
```

```
Parivesaṃ akārayi, mahantamativissutaṃ.
```

<p rend="hangnum">§73.</p>

```
‘‘Niṭṭhite <pb ed="T" n="2.0227" /><pb ed="P" n="2.0494" /> ca mahādāne, daduṃ khajjakasañhitaṃ;
```

```
Navaṃ dadhiṃ madhuñceva, vicinaṃ neva addasuṃ.
```

<p rend="hangnum">§74.</p>

```
‘‘Tadāhaṃ taṃ gahetvāna, navaṃ dadhiṃ madhumpi ca;
```

```
Kammassāmigharaṃ gacchiṃ, tamesantā mamaddasuṃ.
```

<p rend="hangnum">§75.</p>

```
‘‘Sahassamapi datvāna, nālabhiṃsu ca taṃ dvayaṃ;
```

```
Tatohaṃ evaṃ cintesiṃ, ‘netaṃ hessati orakaṃ.
```

<p rend="hangnum">§76.</p>

```
‘‘‘Yathā ime janā sabbe, sakkaronti tathāgataṃ;
```

```
Ahampi kāraṃ kassāmi, sasaṅghe lokanāyake’.
```

<p rend="hangnum">§77.</p>

```
‘‘Tadāhamevaṃ <pb ed="V" n="2.0145" /> cintetvā, dadhiṃ madhuñca ekato;
```

```
Madditvā lokanāthassa, sasaṅghassa adāsahaṃ.
```

<p rend="hangnum">§78.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§79.</p>

```
‘‘Punāhaṃ bārāṇasiyaṃ, rājā hutvā mahāyaso;
```

```
Sattukassa tadā duṭṭho, dvārarodhamakārayiṃ.
```

<p rend="hangnum">§80.</p>

```
‘‘Tadā tapassino ruddhā, ekāhaṃ rakkhitā ahuṃ;
```

```
Tato tassa vipākena, pāpatiṃ <note>pāpiṭṭhaṃ (syā.) pāpattaṃ (ka.)</note> nirayaṃ bhusaṃ.
```

<p rend="hangnum">§81.</p>

```
‘‘Pacchime ca bhave dāni, jātohaṃ koliye pure;
```

```
Suppavāsā ca me mātā, mahāli licchavī pitā.
```

<p rend="hangnum">§82.</p>

```
‘‘Khattiye puññakammena, dvārarodhassa vāhasā;
```

```
Satta vassāni nivasiṃ, mātukucchimhi dukkhito.
```

<p rend="hangnum">§83.</p>

```
‘‘Sattāhaṃ <pb ed="T" n="2.0228" /> dvāramūḷhohaṃ, mahādukkhasamappito;
```

```
Mātā me chandadānena, evaṃ āsi sudukkhitā.
```

<p rend="hangnum">§84.</p>

```
‘‘Suvatthitohaṃ <pb ed="M" n="2.0150" /> nikkhanto, buddhena anukampito;
```

```
Nikkhantadivaseyeva, pabbajiṃ anagāriyaṃ.
```

<p rend="hangnum">§85.</p>

```
‘‘Upajjhā sāriputto me, moggallāno mahiddhiko;
```

```
Kese oropayanto me, anusāsi mahāmati.
```

<p rend="hangnum">§86.</p>

```
‘‘Kesesu <pb ed="P" n="2.0495" /> chijjamānesu, arahattamapāpuṇiṃ;
```

```
Devā nāgā manussā ca, paccaye upanenti me.
```

<p rend="hangnum">§87.</p>

```
‘‘Padumuttaranāthañca, vipassiñca vināyakaṃ;
```

```
Yaṃ pūjayiṃ pamudito, paccayehi visesato.
```

<p rend="hangnum">§88.</p>

```
‘‘Tato tesaṃ visesena, kammānaṃ vipuluttamaṃ;
```

```
Lābhaṃ labhāmi sabbattha, vane gāme jale thale.
```

<p rend="hangnum">§89.</p>

```
‘‘Revataṃ dassanatthāya, yadā yāti vināyako;
```

```
Tiṃsabhikkhusahassehi, saha lokagganāyako.
```

<p rend="hangnum">§90.</p>

```
‘‘Tadā devopaṇītehi, mamatthāya mahāmati;
```

```
Paccayehi mahāvīro, sasaṅgho lokanāyako.
```

<p rend="hangnum">§91.</p>

```
‘‘Upaṭṭhito <pb ed="V" n="2.0146" /> mayā buddho, gantvā revatamaddasa;
```

```
Tato jetavanaṃ gantvā, etadagge ṭhapesi maṃ.
```

<p rend="hangnum">§92.</p>

```
‘‘‘Lābhīnaṃ sīvali aggo, mama sissesu bhikkhavo’;
```

```
Sabbalokahito satthā, kittayī parisāsu maṃ.
```

<p rend="hangnum">§93.</p>

```
‘‘Kilesā <pb ed="T" n="2.0229" /> jhāpitā mayhaṃ…pe… viharāmi anāsavo.
```

<p rend="hangnum">§94.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§95.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sīvalithero imā gāthāyo

Abhāsitthāti.

Sīvalittherassāpadānaṃ tatiyaṃ.

#### 4. Vaṅgīsattheraapadānaṃ

<p rend="hangnum">§96.</p>

```
‘‘Padumuttaro nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§97.</p>

```
‘‘Yathāpi <pb ed="M" n="2.0151" /> sāgare ūmi, gagane viya tārakā;
```

```
Evaṃ pāvacanaṃ tassa, arahantehi cittitaṃ.
```

<p rend="hangnum">§98.</p>

```
‘‘Sadevāsuranāgehi, manujehi purakkhato;
```

```
Samaṇabrāhmaṇākiṇṇe, janamajjhe jinuttamo.
```

<p rend="hangnum">§99.</p>

```
‘‘Pabhāhi anurañjanto, loke <note>lokaṃ (sī.)</note> lokantagū jino;
```

```
Vacanena vibodhento, veneyyapadumāni so.
```

<p rend="hangnum">§100.</p>

```
‘‘Vesārajjehi sampanno, catūhi purisuttamo;
```

```
Pahīnabhayasārajjo, khemappatto visārado.
```

<p rend="hangnum">§101.</p>

```
‘‘Āsabhaṃ <pb ed="T" n="2.0230" /><pb ed="P" n="2.0496" /> pavaraṃ ṭhānaṃ, buddhabhūmiñca kevalaṃ;
```

```
Paṭijānāti lokaggo, natthi sañcodako kvaci.
```

<p rend="hangnum">§102.</p>

```
‘‘Sīhanādamasambhītaṃ, nadato tassa tādino;
```

```
Devo naro vā brahmā vā, paṭivattā na vijjati.
```

<p rend="hangnum">§103.</p>

```
‘‘Desento <pb ed="V" n="2.0147" /> pavaraṃ dhammaṃ, santārento sadevakaṃ;
```

```
Dhammacakkaṃ pavatteti, parisāsu visārado.
```

<p rend="hangnum">§104.</p>

```
‘‘Paṭibhānavataṃ aggaṃ, sāvakaṃ sādhusammataṃ;
```

```
Guṇaṃ bahuṃ pakittetvā, etadagge ṭhapesi taṃ.
```

<p rend="hangnum">§105.</p>

```
‘‘Tadāhaṃ haṃsavatiyaṃ, brāhmaṇo sādhusammato;
```

```
Sabbavedavidū jāto, vāgīso vādisūdano.
```

<p rend="hangnum">§106.</p>

```
‘‘Upecca taṃ mahāvīraṃ, sutvāhaṃ dhammadesanaṃ;
```

```
Pītivaraṃ paṭilabhiṃ, sāvakassa guṇe rato.
```

<p rend="hangnum">§107.</p>

```
‘‘Nimantetvāva sugataṃ, sasaṅghaṃ lokanandanaṃ;
```

```
Sattāhaṃ bhojayitvāhaṃ, dussehacchādayiṃ tadā.
```

<p rend="hangnum">§108.</p>

```
‘‘Nipacca sirasā pāde, katokāso katañjalī;
```

```
Ekamantaṃ ṭhito haṭṭho, santhaviṃ jinamuttamaṃ.
```

<p rend="hangnum">§109.</p>

```
‘‘‘Namo te vādimaddana <note>vādisaddula (sī. pī.), vādisūdana (syā.)</note>, namo te isisattama <note>purisuttama (sī. pī.)</note>;
```

```
Namo te sabbalokagga, namo te abhayaṅkara.
```

<p rend="hangnum">§110.</p>

```
‘‘‘Namo <pb ed="M" n="2.0152" /> te māramathana <note>māramasana (aṭṭha.)</note>, namo te diṭṭhisūdana;
```

```
Namo te santisukhada, namo te saraṇaṅkara.
```

<p rend="hangnum">§111.</p>

```
‘‘‘Anāthānaṃ <pb ed="T" n="2.0231" /> bhavaṃ nātho, bhītānaṃ abhayappado;
```

```
Vissāmabhūmi <note>vissāsaṃ bhūmi (syā.), vissānabhūmi (pī.)</note> santānaṃ, saraṇaṃ saraṇesinaṃ’.
```

<p rend="hangnum">§112.</p>

```
‘‘Evamādīhi sambuddhaṃ, santhavitvā mahāguṇaṃ;
```

```
Avocaṃ vādisūdassa <note>vādisūrassa (sī. syā. pī.)</note>, gatiṃ pappomi bhikkhuno.
```

<p rend="hangnum">§113.</p>

```
‘‘Tadā avoca bhagavā, anantapaṭibhānavā;
```

```
‘Yo so buddhaṃ abhojesi, sattāhaṃ sahasāvakaṃ.
```

<p rend="hangnum">§114.</p>

```
‘‘‘Guṇañca me pakittesi, pasanno sehi pāṇibhi;
```

```
Eso patthayate ṭhānaṃ, vādisūdassa bhikkhuno.
```

<p rend="hangnum">§115.</p>

```
‘‘‘Anāgatamhi <pb ed="P" n="2.0497" /> addhāne, lacchase taṃ manorathaṃ;
```

```
Devamānusasampattiṃ, anubhotvā anappakaṃ.
```

<p rend="hangnum">§116.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§117.</p>

```
‘‘‘Tassa <pb ed="V" n="2.0148" /> dhammesu dāyādo, oraso dhammanimmito;
```

```
Vaṅgīso nāma nāmena, hessati satthu sāvako’.
```

<p rend="hangnum">§118.</p>

```
‘‘Taṃ sutvā mudito hutvā, yāvajīvaṃ tadā jinaṃ;
```

```
Paccayehi upaṭṭhāsiṃ, mettacitto tathāgataṃ.
```

<p rend="hangnum">§119.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tusitaṃ <note>tāvatiṃsaṃ (syā.)</note> agamāsahaṃ.
```

<p rend="hangnum">§120.</p>

```
‘‘Pacchime ca bhave dāni, jāto vippakule <note>paribbājakule (sī. syā. pī.)</note> ahaṃ;
```

```
Paccājāto <note>sampatto ca (ka.)</note> yadā āsiṃ, jātiyā sattavassiko.
```

<p rend="hangnum">§121.</p>

```
‘‘Sabbavedavidū <pb ed="T" n="2.0232" /> jāto, vādasatthavisārado;
```

```
Vādissaro <note>vaggussaro (syā. pī.)</note> cittakathī, paravādappamaddano.
```

<p rend="hangnum">§122.</p>

```
‘‘Vaṅge jātoti vaṅgīso, vacane issaroti vā;
```

```
Vaṅgīso iti me nāmaṃ, abhavī lokasammataṃ.
```

<p rend="hangnum">§123.</p>

```
‘‘Yadāhaṃ <pb ed="M" n="2.0153" /> viññutaṃ patto, ṭhito paṭhamayobbane;
```

```
Tadā rājagahe ramme, sāriputtamahaddasaṃ <note>mathaddasaṃ (sī. pī.), ca addasaṃ (syā.)</note>.
```

Pañcavīsatimaṃ bhāṇavāraṃ.

<p rend="hangnum">§124.</p>

```
‘‘Piṇḍāya vicarantaṃ taṃ, pattapāṇiṃ susaṃvutaṃ;
```

```
Alolakkhiṃ mitabhāṇiṃ, yugamattaṃ nidakkhitaṃ <note>nirikkhataṃ (sī. pī.), udikkhataṃ (syā.)</note>.
```

<p rend="hangnum">§125.</p>

```
‘‘Taṃ disvā vimhito hutvā, avocaṃ mamanucchavaṃ <note>mananucchavaṃ (sī. syā.)</note>;
```

```
Kaṇikāraṃva nicitaṃ <note>kaṇikāraparicitaṃ (pī.), khaṇikaṃ ṭhānaracitaṃ (sī.)</note>, cittaṃ gāthāpadaṃ ahaṃ.
```

<p rend="hangnum">§126.</p>

```
‘‘Ācikkhi so me satthāraṃ, sambuddhaṃ lokanāyakaṃ;
```

```
Tadā so paṇḍito vīro, uttariṃ <note>uttaraṃ (sī. pī.)</note> samavoca me.
```

<p rend="hangnum">§127.</p>

```
‘‘Virāgasaṃhitaṃ vākyaṃ, katvā duddasamuttamaṃ;
```

```
Vicittapaṭibhānehi, tosito tena tādinā.
```

<p rend="hangnum">§128.</p>

```
‘‘Nipacca sirasā pāde, ‘pabbājehī’ti maṃ bravi;
```

```
Tato maṃ sa mahāpañño, buddhaseṭṭhamupānayi.
```

<p rend="hangnum">§129.</p>

```
‘‘Nipacca sirasā pāde, nisīdiṃ satthu santike;
```

```
Mamāha vadataṃ seṭṭho, kacci vaṅgīsa jānāsi <note>saccaṃ vaṅgīsa kacci te (syā.)</note>.
```

<p rend="hangnum">§130.</p>

```
‘‘Kiñci <pb ed="V" n="2.0149" /> sippanti tassāhaṃ, ‘jānāmī’ti ca abraviṃ;
```

```
Matasīsaṃ <pb ed="T" n="2.0233" /><pb ed="P" n="2.0498" /> vanacchuddhaṃ, api bārasavassikaṃ;
```

```
Tava vijjāvisesena, sace sakkosi vācaya <note>bhāsaya (sī. pī.)</note>.
```

<p rend="hangnum">§131.</p>

```
‘‘Āmoti me paṭiññāte, tīṇi sīsāni dassayi;
```

```
Nirayanaradevesu, upapanne avācayiṃ.
```

<p rend="hangnum">§132.</p>

```
‘‘Tadā khīṇāsavasseva <note>paccekabuddhassa (sī. pī.)</note>, sīsaṃ dassesi nāyako;
```

```
Tatohaṃ vihatārabbho, pabbajjaṃ samayācisaṃ.
```

<p rend="hangnum">§133.</p>

```
‘‘Pabbajitvāna sugataṃ, santhavāmi tahiṃ tahiṃ;
```

```
Tato maṃ kabbavittosi <note>kavicittoti (syā. pī.)</note>, ujjhāyantiha bhikkhavo.
```

<p rend="hangnum">§134.</p>

```
‘‘Tato <pb ed="M" n="2.0154" /> vīmaṃsanatthaṃ me, āha buddho vināyako;
```

```
Takkikā panimā gāthā, ṭhānaso paṭibhanti taṃ.
```

<p rend="hangnum">§135.</p>

```
‘‘Na kabbavittohaṃ vīra, ṭhānaso paṭibhanti maṃ;
```

```
Tena hi dāni vaṅgīsa, ṭhānaso santhavāhi maṃ.
```

<p rend="hangnum">§136.</p>

```
‘‘Tadāhaṃ santhaviṃ vīraṃ, gāthāhi isisattamaṃ;
```

```
Ṭhānaso me tadā tuṭṭho, jino agge ṭhapesi maṃ.
```

<p rend="hangnum">§137.</p>

```
‘‘Paṭibhānena cittena, aññesamatimaññahaṃ;
```

```
Pesale tena saṃviggo, arahattamapāpuṇiṃ.
```

<p rend="hangnum">§138.</p>

```
‘‘‘Paṭibhānavataṃ aggo, añño koci na vijjati;
```

```
Yathāyaṃ bhikkhu vaṅgīso, evaṃ dhāretha bhikkhavo’.
```

<p rend="hangnum">§139.</p>

```
‘‘Satasahasse kataṃ kammaṃ, phalaṃ dassesi me idha;
```

```
Sumutto saravegova kilese jhāpayiṃ mama.
```

<p rend="hangnum">§140.</p>

```
‘‘Kilesā <pb ed="T" n="2.0234" /> jhāpitā mayhaṃ…pe… viharāmi anāsavo.
```

<p rend="hangnum">§141.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§142.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vaṅgīso thero imā gāthāyo

Abhāsitthāti.

Vaṅgīsattherassāpadānaṃ catutthaṃ.

#### 5. Nandakattheraapadānaṃ

<p rend="hangnum">§143.</p>

```
‘‘Padumuttaro <pb ed="V" n="2.0150" /><pb ed="P" n="2.0499" /> nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§144.</p>

```
‘‘Hitāya sabbasattānaṃ, sukhāya vadataṃ varo;
```

```
Atthāya purisājañño, paṭipanno sadevake.
```

<p rend="hangnum">§145.</p>

```
‘‘Yasaggapatto sirimā, kittivaṇṇabhato <note>kittivaṇṇa bhaṭo (syā. ka.)</note> jino;
```

```
Pūjito sabbalokassa, disā sabbāsu vissuto.
```

<p rend="hangnum">§146.</p>

```
‘‘Uttiṇṇavicikiccho <pb ed="M" n="2.0155" /> so, vītivattakathaṃkatho;
```

```
Paripuṇṇamanasaṅkappo, patto sambodhimuttamaṃ.
```

<p rend="hangnum">§147.</p>

```
‘‘Anuppannassa maggassa, uppādetā naruttamo;
```

```
Anakkhātañca akkhāsi, asañjātañca sañjanī.
```

<p rend="hangnum">§148.</p>

```
‘‘Maggaññū <pb ed="T" n="2.0235" /> maggavidū <note>so maggavidū (sī. pī.)</note> ca, maggakkhāyī narāsabho;
```

```
Maggassa kusalo satthā, sārathīnaṃ varuttamo <note>naruttamo (syā.)</note>.
```

<p rend="hangnum">§149.</p>

```
‘‘Tadā mahākāruṇiko, dhammaṃ desesi nāyako;
```

```
Nimugge kāmapaṅkamhi <note>mohapaṅkamhi (sī. syā.), mohamaggamhi (pī.)</note>, samuddharati pāṇine.
```

<p rend="hangnum">§150.</p>

```
‘‘Bhikkhunīnaṃ ovadane, sāvakaṃ seṭṭhasammataṃ;
```

```
Vaṇṇayaṃ etadaggamhi, paññapesi mahāmuni.
```

<p rend="hangnum">§151.</p>

```
‘‘Taṃ sutvāhaṃ pamudito, nimantetvā tathāgataṃ;
```

```
Bhojayitvā sasaṅghaṃ taṃ, patthayiṃ ṭhānamuttamaṃ.
```

<p rend="hangnum">§152.</p>

```
‘‘Tadā pamudito nātho, maṃ avoca mahāisi;
```

```
‘Sukhī bhavassu dīghāvu <note>dīghāyu (sī. syā.)</note>, lacchase taṃ manorathaṃ.
```

<p rend="hangnum">§153.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§154.</p>

```
‘‘‘Tassa dhammesu dāyādo, oraso dhammanimmito;
```

```
Nandako nāma nāmena, hessati satthu sāvako’.
```

<p rend="hangnum">§155.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsūpago ahaṃ.
```

<p rend="hangnum">§156.</p>

```
‘‘Pacchime <pb ed="V" n="2.0151" /> ca bhave dāni, jāto seṭṭhikule ahaṃ;
```

```
Sāvatthiyaṃ pure vare, iddhe phīte mahaddhane.
```

<p rend="hangnum">§157.</p>

```
‘‘Purappavese sugataṃ, disvā vimhitamānaso;
```

```
Jetārāmapaṭiggāhe, pabbajiṃ anagāriyaṃ.
```

<p rend="hangnum">§158.</p>

```
‘‘Nacireneva <pb ed="T" n="2.0236" /><pb ed="P" n="2.0500" /> kālena, arahattamapāpuṇiṃ;
```

```
Tatohaṃ tiṇṇasaṃsāro, sāsito sabbadassinā.
```

<p rend="hangnum">§159.</p>

```
‘‘Bhikkhunīnaṃ <pb ed="M" n="2.0156" /> dhammakathaṃ, paṭipucchākariṃ ahaṃ;
```

```
Sāsitā tā mayā sabbā, abhaviṃsu anāsavā.
```

<p rend="hangnum">§160.</p>

```
‘‘Satāni pañcanūnāni, tadā tuṭṭho mahāhito;
```

```
Bhikkhunīnaṃ ovadataṃ, aggaṭṭhāne ṭhapesi maṃ.
```

<p rend="hangnum">§161.</p>

```
‘‘Satasahasse kataṃ kammaṃ, phalaṃ dassesi me idha;
```

```
Sumutto saravegova, kilese jhāpayiṃ mama.
```

<p rend="hangnum">§162.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§163.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§164.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā nandako thero imā gāthāyo

Abhāsitthāti.

Nandakattherassāpadānaṃ pañcamaṃ.

#### 6. Kāḷudāyittheraapadānaṃ

<p rend="hangnum">§165.</p>

```
‘‘Padumuttaro nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§166.</p>

```
‘‘Nāyakānaṃ <pb ed="T" n="2.0237" /> varo satthā, guṇāguṇavidū jino;
```

```
Kataññū katavedī ca, titthe yojeti pāṇine <note>pāṇino (sī. syā pī.)</note>.
```

<p rend="hangnum">§167.</p>

```
‘‘Sabbaññutena ñāṇena, tulayitvā dayāsayo;
```

```
Deseti pavaraṃ dhammaṃ, anantaguṇasañcayo.
```

<p rend="hangnum">§168.</p>

```
‘‘Sa <pb ed="V" n="2.0152" /> kadāci mahāvīro, anantajinasaṃsari <note>anantajanasaṃsadi (sī.), anantajanasaṃsudhi (syā.), anantajanasaṃsarī (pī.)</note>;
```

```
Deseti madhuraṃ dhammaṃ, catusaccūpasañhitaṃ.
```

<p rend="hangnum">§169.</p>

```
‘‘Sutvāna taṃ dhammavaraṃ, ādimajjhantasobhaṇaṃ;
```

```
Pāṇasatasahassānaṃ, dhammābhisamayo ahu.
```

<p rend="hangnum">§170.</p>

```
‘‘Ninnāditā tadā bhūmi, gajjiṃsu ca payodharā;
```

```
Sādhukāraṃ pavattiṃsu, devabrahmanarāsurā.
```

<p rend="hangnum">§171.</p>

```
‘‘‘Aho <pb ed="M" n="2.0157" /> kāruṇiko satthā, aho saddhammadesanā;
```

```
Aho bhavasamuddamhi, nimugge uddharī jino’.
```

<p rend="hangnum">§172.</p>

```
‘‘Evaṃ pavedajātesu, sanarāmarabrahmasu;
```

```
Kulappasādakānaggaṃ, sāvakaṃ vaṇṇayī jino.
```

<p rend="hangnum">§173.</p>

```
‘‘Tadāhaṃ haṃsavatiyaṃ, jātomaccakule ahuṃ;
```

```
Pāsādiko dassaniyo, pahūtadhanadhaññavā.
```

<p rend="hangnum">§174.</p>

```
‘‘Haṃsārāmamupeccāhaṃ<pb ed="P" n="2.0501" />, vanditvā taṃ tathāgataṃ;
```

```
Suṇitvā madhuraṃ dhammaṃ, kāraṃ katvā ca tādino.
```

<p rend="hangnum">§175.</p>

```
‘‘Nipacca pādamūlehaṃ, imaṃ vacanamabraviṃ;
```

```
‘Kulappasādakānaggo, yo tayā santhuto <note>yo tava sāsane (syā.)</note> mune.
```

<p rend="hangnum">§176.</p>

```
‘‘‘Tādiso <pb ed="T" n="2.0238" /> homahaṃ vīra <note>tādisohaṃ mahāvīra (syā. ka.)</note>, buddhaseṭṭhassa sāsane’;
```

```
Tadā mahākāruṇiko, siñcanto vā matena maṃ.
```

<p rend="hangnum">§177.</p>

```
‘‘Āha maṃ ‘putta uttiṭṭha, lacchase taṃ manorathaṃ;
```

```
Kathaṃ nāma jine kāraṃ, katvāna viphalo siyā.
```

<p rend="hangnum">§178.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§179.</p>

```
‘‘‘Tassa dhammesu dāyādo, oraso dhammanimmito;
```

```
Udāyi nāma nāmena, hessati satthu sāvako’.
```

<p rend="hangnum">§180.</p>

```
‘‘Taṃ sutvā mudito hutvā, yāvajīvaṃ tadā jinaṃ;
```

```
Mettacitto paricariṃ, paccayehi vināyakaṃ.
```

<p rend="hangnum">§181.</p>

```
‘‘Tena kammavipākena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§182.</p>

```
‘‘Pacchime <pb ed="V" n="2.0153" /> ca bhave dāni, ramme kapilavatthave;
```

```
Jāto mahāmaccakule, suddhodanamahīpate <note>suddhodano mahīpati (syā.)</note>.
```

<p rend="hangnum">§183.</p>

```
‘‘Tadā ajāyi siddhattho, ramme lumbinikānane;
```

```
Hitāya sabbalokassa, sukhāya ca narāsabho.
```

<p rend="hangnum">§184.</p>

```
‘‘Tadaheva <pb ed="M" n="2.0158" /> ahaṃ jāto, saha teneva vaḍḍhito;
```

```
Piyo sahāyo dayito, viyatto nītikovido.
```

<p rend="hangnum">§185.</p>

```
‘‘Ekūnatiṃso vayasā, nikkhamitvā agārato <note>nikkhanto pabbajitthaso (sī. syā.)</note>;
```

```
Chabbassaṃ vītināmetvā, āsi buddho vināyako.
```

<p rend="hangnum">§186.</p>

```
‘‘Jetvā <pb ed="T" n="2.0239" /> sasenakaṃ māraṃ, khepayitvāna āsave;
```

```
Bhavaṇṇavaṃ taritvāna, buddho āsi sadevake.
```

<p rend="hangnum">§187.</p>

```
‘‘Isivhayaṃ gamitvāna <note>isivhayaṃ patanaṃ gantvā (syā.)</note>, vinetvā pañcavaggiye;
```

```
Tato vinesi bhagavā, gantvā gantvā tahiṃ tahiṃ.
```

<p rend="hangnum">§188.</p>

```
‘‘Veneyye vinayanto so, saṅgaṇhanto sadevakaṃ;
```

```
Upecca magadhe giriṃ <note>māgadagiriṃ (sī.), maṅgalāgiriṃ (pī.)</note>, viharittha tadā jino.
```

<p rend="hangnum">§189.</p>

```
‘‘Tadā <pb ed="P" n="2.0502" /> suddhodanenāhaṃ, bhūmipālena pesito;
```

```
Gantvā disvā dasabalaṃ, pabbajitvārahā ahuṃ.
```

<p rend="hangnum">§190.</p>

```
‘‘Tadā mahesiṃ yācitvā, pāpayiṃ kapilavhayaṃ;
```

```
Tato purāhaṃ gantvāna, pasādesiṃ mahākulaṃ.
```

<p rend="hangnum">§191.</p>

```
‘‘Jino tasmiṃ guṇe tuṭṭho, maṃ mahāparisāya so <note>mamāha purisāsabho (syā. pī.)</note>;
```

```
Kulappasādakānaggaṃ, paññāpesi vināyako.
```

<p rend="hangnum">§192.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§193.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§194.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kāḷudāyithero imā gāthāyo

Abhāsitthāti.

Kāḷudāyittherassāpadānaṃ chaṭṭhaṃ.

#### 7. Abhayattheraapadānaṃ

<p rend="hangnum">§195.</p>

```
‘‘Padumuttaro <pb ed="T" n="2.0240" /><pb ed="V" n="2.0154" /> nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§196.</p>

```
‘‘Saraṇagamane <pb ed="M" n="2.0159" /> kiñci, nivesesi tathāgato;
```

```
Kiñci sīle nivesesi, dasakammapathuttame.
```

<p rend="hangnum">§197.</p>

```
‘‘Deti kassaci so vīro, sāmaññaphalamuttamaṃ;
```

```
Samāpattī tathā aṭṭha, tisso vijjā pavacchati.
```

<p rend="hangnum">§198.</p>

```
‘‘Chaḷabhiññāsu yojesi, kiñci sattaṃ naruttamo;
```

```
Deti kassaci nātho so, catasso paṭisambhidā.
```

<p rend="hangnum">§199.</p>

```
‘‘Bodhaneyyaṃ pajaṃ disvā, asaṅkheyyampi yojanaṃ <note>asaṅkheyyepi yojane sī. syā. pī.)</note>;
```

```
Khaṇena upagantvāna, vineti narasārathi.
```

<p rend="hangnum">§200.</p>

```
‘‘Tadāhaṃ haṃsavatiyaṃ, ahosiṃ brāhmaṇatrajo;
```

```
Pāragū sabbavedānaṃ, veyyākaraṇasammato.
```

<p rend="hangnum">§201.</p>

```
‘‘Niruttiyā ca kusalo, nighaṇḍumhi visārado;
```

```
Padako keṭubhavidū, chandovicitikovido.
```

<p rend="hangnum">§202.</p>

```
‘‘Jaṅghāvihāraṃ vicaraṃ, haṃsārāmamupeccahaṃ;
```

```
Addasaṃ varadaṃ <note>vadataṃ (sī. pī.), pavaraṃ (syā.)</note> seṭṭhaṃ, mahājanapurakkhataṃ.
```

<p rend="hangnum">§203.</p>

```
‘‘Desentaṃ virajaṃ dhammaṃ, paccanīkamatī ahaṃ;
```

```
Upetvā tassa kalyāṇaṃ, sutvāna vimalaṃ ahaṃ <note>vākyāni, sutvāna vimalānahaṃ (sī. syā. pī.)</note>.
```

<p rend="hangnum">§204.</p>

```
‘‘Byāhataṃ <pb ed="T" n="2.0241" /><pb ed="P" n="2.0503" /> punaruttaṃ vā, apatthaṃ vā niratthakaṃ;
```

```
Nāddasaṃ tassa munino, tato pabbajito ahaṃ.
```

<p rend="hangnum">§205.</p>

```
‘‘Nacireneva kālena, sabbasattavisārado;
```

```
Nipuṇo buddhavacane, ahosiṃ guṇisammato.
```

<p rend="hangnum">§206.</p>

```
‘‘Tadā catasso gāthāyo, ganthayitvā subyañjanā;
```

```
Santhavitvā tilokaggaṃ, desayissaṃ dine dine.
```

<p rend="hangnum">§207.</p>

```
‘‘Virattosi mahāvīro, saṃsāre sabhaye vasaṃ;
```

```
Karuṇāya na nibbāyi, tato kāruṇiko muni.
```

<p rend="hangnum">§208.</p>

```
‘‘Puthujjano <pb ed="V" n="2.0155" /> vayo santo, na kilesavaso ahu;
```

```
Sampajāno satiyutto, tasmā eso acintiyo.
```

<p rend="hangnum">§209.</p>

```
‘‘Dubbalāni <pb ed="M" n="2.0160" /> kilesāni, yassāsayagatāni me;
```

```
Ñāṇaggiparidaḍḍhāni, na khīyiṃsu tamabbhutaṃ.
```

<p rend="hangnum">§210.</p>

```
‘‘Yo sabbalokassa garu, loko <note>loke (syā. ka.)</note> yassa tathā garu;
```

```
Tathāpi lokācariyo, loko tassānuvattako.
```

<p rend="hangnum">§211.</p>

```
‘‘Evamādīhi sambuddhaṃ, kittayaṃ dhammadesanaṃ;
```

```
Yāvajīvaṃ karitvāna, gato saggaṃ tato cuto.
```

<p rend="hangnum">§212.</p>

```
‘‘Satasahassito kappe, yaṃ buddhamabhikittayiṃ;
```

```
Duggatiṃ nābhijānāmi, kittanāya idaṃ phalaṃ.
```

<p rend="hangnum">§213.</p>

```
‘‘Devaloke mahārajjaṃ, pādesiṃ kañcanagghiyaṃ <note>dibbānubhojahaṃ tadā (syā.), rajjaṃ pādesi kaṃcayaṃ (sī.)</note>;
```

```
Cakkavattī mahārajjaṃ, bahusonubhaviṃ ahaṃ.
```

<p rend="hangnum">§214.</p>

```
‘‘Duve <pb ed="T" n="2.0242" /> bhave pajāyāmi, devatte atha mānuse;
```

```
Aññaṃ gatiṃ na jānāmi, kittanāya idaṃ phalaṃ.
```

<p rend="hangnum">§215.</p>

```
‘‘Duve kule pajāyāmi, khattiye atha brāhmaṇe;
```

```
Nīce kule na jāyāmi, kittanāya idaṃ phalaṃ.
```

<p rend="hangnum">§216.</p>

```
‘‘Pacchime ca bhave dāni, giribbajapuruttame;
```

```
Raññohaṃ bimbisārassa, putto nāmena cābhayo.
```

<p rend="hangnum">§217.</p>

```
‘‘Pāpamittavasaṃ gantvā, nigaṇṭhena vimohito;
```

```
Pesito nāṭaputtena, buddhaseṭṭhamupeccahaṃ.
```

<p rend="hangnum">§218.</p>

```
‘‘Pucchitvā <pb ed="P" n="2.0504" /> nipuṇaṃ pañhaṃ, sutvā byākaraṇuttamaṃ;
```

```
Pabbajitvāna naciraṃ, arahattamapāpuṇiṃ.
```

<p rend="hangnum">§219.</p>

```
‘‘Kittayitvā jinavaraṃ, kittito homi sabbadā;
```

```
Sugandhadehavadano, āsiṃ sukhasamappito.
```

<p rend="hangnum">§220.</p>

```
‘‘Tikkhahāsalahupañño, mahāpañño tathevahaṃ;
```

```
Vicittapaṭibhāno ca, tassa kammassa vāhasā.
```

<p rend="hangnum">§221.</p>

```
‘‘Abhitthavitvā padumuttarāhaṃ, pasannacitto asamaṃ sayambhuṃ;
```

```
Na gacchi kappāni apāyabhūmiṃ, sataṃ sahassāni balena tassa.
```

<p rend="hangnum">§222.</p>

```
‘‘Kilesā <pb ed="M" n="2.0161" /><pb ed="V" n="2.0156" /> jhāpitā mayhaṃ…pe… viharāmi anāsavo.
```

<p rend="hangnum">§223.</p>

```
‘‘Svāgataṃ <pb ed="T" n="2.0243" /> vata me āsi…pe… kataṃ buddhassa sāsanaṃ.
```

<p rend="hangnum">§224.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā abhayo thero imā gāthāyo

Abhāsitthāti.

Abhayattherassāpadānaṃ sattamaṃ.

#### 8. Lomasakaṅgiyattheraapadānaṃ

<p rend="hangnum">§225.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§226.</p>

```
‘‘Tadāhaṃ candano ceva, pabbajitvāna sāsane;
```

```
Āpāṇakoṭikaṃ dhammaṃ, pūrayitvāna sāsane.
```

<p rend="hangnum">§227.</p>

```
‘‘Tato cutā santusitaṃ, upapannā ubho mayaṃ;
```

```
Tattha dibbehi naccehi, gītehi vāditehi ca.
```

<p rend="hangnum">§228.</p>

```
‘‘Rūpādidasahaṅgehi, abhibhotvāna sesake;
```

```
Yāvatāyuṃ vasitvāna, anubhotvā mahāsukhaṃ.
```

<p rend="hangnum">§229.</p>

```
‘‘Tato cavitvā tidasaṃ, candano upapajjatha;
```

```
Ahaṃ kapilavatthusmiṃ, ajāyiṃ sākiyatrajo.
```

<p rend="hangnum">§230.</p>

```
‘‘Yadā udāyittherena, ajjhiṭṭho lokanāyako;
```

```
Anukampiya sakyānaṃ, upesi kapilavhayaṃ.
```

<p rend="hangnum">§231.</p>

```
‘‘Tadātimānino <pb ed="T" n="2.0244" /> sakyā, na buddhassa guṇaññuno;
```

```
Paṇamanti na sambuddhaṃ, jātithaddhā anādarā.
```

<p rend="hangnum">§232.</p>

```
‘‘Tesaṃ <pb ed="P" n="2.0505" /> saṅkappamaññāya, ākāse caṅkamī jino;
```

```
Pajjunno viya vassittha, pajjalittha yathā sikhī.
```

<p rend="hangnum">§233.</p>

```
‘‘Dassetvā rūpamatulaṃ, puna antaradhāyatha;
```

```
Ekopi hutvā bahudhā, ahosi punarekako.
```

<p rend="hangnum">§234.</p>

```
‘‘Andhakāraṃ <pb ed="M" n="2.0162" /><pb ed="V" n="2.0157" /> pakāsañca, dassayitvā anekadhā;
```

```
Pāṭiheraṃ karitvāna, vinayī ñātake muni.
```

<p rend="hangnum">§235.</p>

```
‘‘Cātuddīpo mahāmegho, tāvadeva pavassatha;
```

```
Tadā hi jātakaṃ buddho, vessantaramadesayi.
```

<p rend="hangnum">§236.</p>

```
‘‘Tadā te khattiyā sabbe, nihantvā jātijaṃ madaṃ;
```

```
Upesuṃ saraṇaṃ buddhaṃ, āha suddhodano tadā.
```

<p rend="hangnum">§237.</p>

```
‘‘‘Idaṃ tatiyaṃ tava bhūripañña, pādāni vandāmi samantacakkhu;
```

```
Yadābhijāto pathavī pakampayī, yadā ca taṃ najjahi jambuchāyā’.
```

<p rend="hangnum">§238.</p>

```
‘‘Tadā buddhānubhāvaṃ taṃ, disvā vimhitamānaso;
```

```
Pabbajitvāna tattheva, nivasiṃ mātupūjako.
```

<p rend="hangnum">§239.</p>

```
‘‘Candano devaputto maṃ, upagantvānupucchatha;
```

```
Bhaddekarattassa tadā, saṅkhepavitthāraṃ nayaṃ.
```

<p rend="hangnum">§240.</p>

```
‘‘Coditohaṃ <pb ed="T" n="2.0245" /> tadā tena, upecca naranāyakaṃ;
```

```
Bhaddekarattaṃ sutvāna, saṃviggo vanamāmako.
```

<p rend="hangnum">§241.</p>

```
‘‘Tadā mātaramapucchiṃ, vane vacchāmi ekako;
```

```
Sukhumāloti me mātā, vārayī taṃ <note>te (syā. pī. ka.)</note> tadā vacaṃ.
```

<p rend="hangnum">§242.</p>

```
‘‘Kāsaṃ <note>dabbaṃ (sī. syā. pī.)</note> kusaṃ poṭakilaṃ, usīraṃ muñjapabbajaṃ <note>muñjababbajaṃ (sī. pī.)</note>;
```

```
Urasā panudissāmi, vivekamanubrūhayaṃ.
```

<p rend="hangnum">§243.</p>

```
‘‘Tadā vanaṃ paviṭṭhohaṃ, saritvā jinasāsanaṃ;
```

```
Bhaddekarattaovādaṃ, arahattamapāpuṇiṃ.
```

<p rend="hangnum">§244.</p>

```
‘‘‘Atītaṃ <pb ed="P" n="2.0506" /> nānvāgameyya, nappaṭikaṅkhe anāgataṃ;
```

```
Yadatītaṃ pahīnaṃ taṃ, appattañca anāgataṃ.
```

<p rend="hangnum">§245.</p>

```
‘‘‘Paccuppannañca yo dhammaṃ, tattha tattha vipassati;
```

```
Asaṃhīraṃ asaṃkuppaṃ, taṃ vidvā manubrūhaye.
```

<p rend="hangnum">§246.</p>

```
‘‘‘Ajjeva kiccamātappaṃ, ko jaññā maraṇaṃ suve;
```

```
Na hi no saṅgaraṃ <note>saṅkaraṃ (ka.)</note> tena, mahāsenena maccunā.
```

<p rend="hangnum">§247.</p>

```
‘‘‘Evaṃvihāriṃ <pb ed="M" n="2.0163" /> ātāpiṃ, ahorattamatanditaṃ;
```

```
Taṃ ve bhaddekarattoti, santo ācikkhate muni’.
```

<p rend="hangnum">§248.</p>

```
‘‘Kilesā <pb ed="V" n="2.0158" /> jhāpitā mayhaṃ…pe… viharāmi anāsavo.
```

<p rend="hangnum">§249.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§250.</p>

```
‘‘Paṭisambhidā <pb ed="T" n="2.0246" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā lomasakaṅgiyo <note>lomasaṅkhiyo (syā. ka.)</note> thero imā gāthāyo

Abhāsitthāti.

Lomasakaṅgiyattherassāpadānaṃ aṭṭhamaṃ.

#### 9. Vanavacchattheraapadānaṃ

<p rend="hangnum">§251.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§252.</p>

```
‘‘Tadāhaṃ pabbajitvāna, tassa buddhassa sāsane;
```

```
Yāvajīvaṃ caritvāna, brahmacāraṃ tato cuto.
```

<p rend="hangnum">§253.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§254.</p>

```
‘‘Tato cuto araññamhi, kapoto āsahaṃ tahiṃ;
```

```
Vasate guṇasampanno, bhikkhu jhānarato sadā.
```

<p rend="hangnum">§255.</p>

```
‘‘Mettacitto kāruṇiko, sadā pamuditānano;
```

```
Upekkhako mahāvīro, appamaññāsu kovido.
```

<p rend="hangnum">§256.</p>

```
‘‘Vinīvaraṇasaṅkappe, sabbasattahitāsaye;
```

```
Visaṭṭho nacirenāsiṃ, tasmiṃ sugatasāvake.
```

<p rend="hangnum">§257.</p>

```
‘‘Upecca <pb ed="P" n="2.0507" /> pādamūlamhi, nisinnassa tadāssame;
```

```
Kadāci sāmisaṃ deti, dhammaṃ desesi cekadā.
```

<p rend="hangnum">§258.</p>

```
‘‘Tadā <pb ed="T" n="2.0247" /> vipulapemena, upāsitvā jinatrajaṃ;
```

```
Tato cuto gato saggaṃ, pavāso sagharaṃ yathā.
```

<p rend="hangnum">§259.</p>

```
‘‘Saggā <pb ed="M" n="2.0164" /> cuto manussesu, nibbatto puññakammunā;
```

```
Agāraṃ chaḍḍayitvāna, pabbajiṃ bahuso ahaṃ.
```

<p rend="hangnum">§260.</p>

```
‘‘Samaṇo <pb ed="V" n="2.0159" /> tāpaso vippo, paribbajo tathevahaṃ;
```

```
Hutvā vasiṃ araññamhi, anekasataso ahaṃ.
```

<p rend="hangnum">§261.</p>

```
‘‘Pacchime ca bhave dāni, ramme kapilavatthave;
```

```
Vacchagotto dijo tassa, jāyāya ahamokkamiṃ.
```

<p rend="hangnum">§262.</p>

```
‘‘Mātu me dohaḷo āsi, tirokucchigatassa me;
```

```
Jāyamānasamīpamhi, vanavāsāya nicchayo.
```

<p rend="hangnum">§263.</p>

```
‘‘Tato me ajanī mātā, ramaṇīye vanantare;
```

```
Gabbhato nikkhamantaṃ maṃ, kāsāyena paṭiggahuṃ.
```

<p rend="hangnum">§264.</p>

```
‘‘Tato kumāro siddhattho, jāto sakyakuladdhajo;
```

```
Tassa mitto piyo āsiṃ, saṃvisaṭṭho sumāniyo.
```

<p rend="hangnum">§265.</p>

```
‘‘Sattasārebhinikkhante, ohāya vipulaṃ yasaṃ;
```

```
Ahampi pabbajitvāna, himavantamupāgamiṃ.
```

<p rend="hangnum">§266.</p>

```
‘‘Vanālayaṃ bhāvanīyaṃ, kassapaṃ dhutavādikaṃ;
```

```
Disvā sutvā jinuppādaṃ, upesiṃ narasārathiṃ.
```

<p rend="hangnum">§267.</p>

```
‘‘So me dhammamadesesi, sabbatthaṃ sampakāsayaṃ;
```

```
Tatohaṃ pabbajitvāna, vanameva punāgamaṃ <note>punāgamiṃ (sī. pī.), punokkamaṃ (syā.)</note>.
```

<p rend="hangnum">§268.</p>

```
‘‘Tatthāppamatto <pb ed="T" n="2.0248" /> viharaṃ, chaḷabhiññā aphassayiṃ <note>apassayiṃ (syā. ka.)</note>;
```

```
Aho suladdhalābhomhi, sumittenānukampito.
```

<p rend="hangnum">§269.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§270.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§271.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vanavaccho thero imā gāthāyo

Abhāsitthāti.

Vanavacchattherassāpadānaṃ navamaṃ.

#### 10. Cūḷasugandhattheraapadānaṃ

<p rend="hangnum">§272.</p>

```
‘‘Imamhi <pb ed="M" n="2.0165" /><pb ed="V" n="2.0160" /><pb ed="P" n="2.0508" /> bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§273.</p>

```
‘‘Anubyañjanasampanno, bāttiṃsavaralakkhaṇo;
```

```
Byāmappabhāparivuto, raṃsijālasamotthaṭo.
```

<p rend="hangnum">§274.</p>

```
‘‘Assāsetā yathā cando, sūriyova pabhaṅkaro;
```

```
Nibbāpetā yathā megho, sāgarova guṇākaro.
```

<p rend="hangnum">§275.</p>

```
‘‘Dharaṇīriva sīlena, himavāva samādhinā;
```

```
Ākāso viya paññāya, asaṅgo anilo yathā.
```

<p rend="hangnum">§276.</p>

```
‘‘Tadāhaṃ <pb ed="T" n="2.0249" /> bārāṇasiyaṃ, upapanno mahākule;
```

```
Pahūtadhanadhaññasmiṃ, nānāratanasañcaye.
```

<p rend="hangnum">§277.</p>

```
‘‘Mahatā parivārena, nisinnaṃ lokanāyakaṃ;
```

```
Upecca dhammamassosiṃ, amataṃva manoharaṃ.
```

<p rend="hangnum">§278.</p>

```
‘‘Dvattiṃsalakkhaṇadharo, sanakkhattova candimā;
```

```
Anubyañjanasampanno, sālarājāva phullito.
```

<p rend="hangnum">§279.</p>

```
‘‘Raṃsijālaparikkhitto, dittova kanakācalo;
```

```
Byāmappabhāparivuto, sataraṃsī divākaro.
```

<p rend="hangnum">§280.</p>

```
‘‘Soṇṇānano jinavaro, samaṇīva <note>rammaṇīva (syā.)</note> siluccayo;
```

```
Karuṇāpuṇṇahadayo, guṇena viya sāgaro.
```

<p rend="hangnum">§281.</p>

```
‘‘Lokavissutakitti ca, sinerūva naguttamo;
```

```
Yasasā vitthato vīro, ākāsasadiso muni.
```

<p rend="hangnum">§282.</p>

```
‘‘Asaṅgacitto sabbattha, anilo viya nāyako;
```

```
Patiṭṭhā sabbabhūtānaṃ, mahīva munisattamo.
```

<p rend="hangnum">§283.</p>

```
‘‘Anupalitto lokena, toyena padumaṃ yathā;
```

```
Kuvādagacchadahano, aggikhandhova sobhasi <note>sobhati (sī.), so vasi (syā. ka.)</note>.
```

<p rend="hangnum">§284.</p>

```
‘‘Agadho viya sabbattha, kilesavisanāsako;
```

```
Gandhamādanaselova, guṇagandhavibhūsito.
```

<p rend="hangnum">§285.</p>

```
‘‘Guṇānaṃ <pb ed="M" n="2.0166" /><pb ed="V" n="2.0161" /> ākaro vīro, ratanānaṃva sāgaro;
```

```
Sindhūva vanarājīnaṃ, kilesamalahārako.
```

<p rend="hangnum">§286.</p>

```
‘‘Vijayīva <pb ed="T" n="2.0250" /><pb ed="P" n="2.0509" /> mahāyodho, mārasenāvamaddano;
```

```
Cakkavattīva so rājā, bojjhaṅgaratanissaro.
```

<p rend="hangnum">§287.</p>

```
‘‘Mahābhisakkasaṅkāso, dosabyādhitikicchako;
```

```
Sallakatto yathā vejjo, diṭṭhigaṇḍaviphālako.
```

<p rend="hangnum">§288.</p>

```
‘‘So tadā lokapajjoto, sanarāmarasakkato;
```

```
Parisāsu narādicco, dhammaṃ desayate jino.
```

<p rend="hangnum">§289.</p>

```
‘‘Dānaṃ datvā mahābhogo, sīlena sugatūpago;
```

```
Bhāvanāya ca nibbāti, iccevamanusāsatha.
```

<p rend="hangnum">§290.</p>

```
‘‘Desanaṃ taṃ mahassādaṃ, ādimajjhantasobhaṇaṃ;
```

```
Suṇanti parisā sabbā, amataṃva mahārasaṃ.
```

<p rend="hangnum">§291.</p>

```
‘‘Sutvā sumadhuraṃ dhammaṃ, pasanno jinasāsane;
```

```
Sugataṃ saraṇaṃ gantvā, yāvajīvaṃ namassahaṃ.
```

<p rend="hangnum">§292.</p>

```
‘‘Munino gandhakuṭiyā, opuñjesiṃ <note>ubbaṭṭesiṃ (syā.)</note> tadā mahiṃ;
```

```
Catujjātena gandhena, māse aṭṭha dinesvahaṃ.
```

<p rend="hangnum">§293.</p>

```
‘‘Paṇidhāya sugandhattaṃ, sarīravissagandhino <note>sarīrassa vigandhino (sī. syā. pī.)</note>;
```

```
Tadā jino viyākāsi, sugandhatanulābhitaṃ.
```

<p rend="hangnum">§294.</p>

```
‘‘‘Yo yaṃ gandhakuṭibhūmiṃ, gandhenopuñjate sakiṃ;
```

```
Tena kammavipākena, upapanno tahiṃ tahiṃ.
```

<p rend="hangnum">§295.</p>

```
‘‘‘Sugandhadeho sabbattha, bhavissati ayaṃ naro;
```

```
Guṇagandhayutto hutvā, nibbāyissatināsavo’.
```

<p rend="hangnum">§296.</p>

```
‘‘Tena <pb ed="T" n="2.0251" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§297.</p>

```
‘‘Pacchime ca bhave dāni, jāto vippakule ahaṃ;
```

```
Gabbhaṃ me vasato mātā, dehenāsi sugandhitā.
```

<p rend="hangnum">§298.</p>

```
‘‘Yadā <pb ed="M" n="2.0167" /> ca mātukucchimhā, nikkhamāmi tadā purī <note>puraṃ (syā. ka.)</note>;
```

```
Sāvatthisabbagandhehi, vāsitā viya vāyatha.
```

<p rend="hangnum">§299.</p>

```
‘‘Pupphavassañca <pb ed="V" n="2.0162" /> surabhi, dibbagandhaṃ manoramaṃ;
```

```
Dhūpāni ca mahagghāni, upavāyiṃsu tāvade.
```

<p rend="hangnum">§300.</p>

```
‘‘Devā <pb ed="P" n="2.0510" /> ca sabbagandhehi, dhūpapupphehi taṃ gharaṃ;
```

```
Vāsayiṃsu sugandhena, yasmiṃ jāto ahaṃ ghare.
```

<p rend="hangnum">§301.</p>

```
‘‘Yadā ca taruṇo bhaddo, paṭhame yobbane ṭhito;
```

```
Tadā selaṃ <note>sesaṃ (syā.)</note> saparisaṃ, vinetvā narasārathi.
```

<p rend="hangnum">§302.</p>

```
‘‘Tehi sabbehi parivuto <note>sahito (sī. syā. pī.)</note>, sāvatthipuramāgato;
```

```
Tadā buddhānubhāvaṃ taṃ, disvā pabbajito ahaṃ.
```

<p rend="hangnum">§303.</p>

```
‘‘Sīlaṃ samādhipaññañca, vimuttiñca anuttaraṃ;
```

```
Bhāvetvā caturo dhamme, pāpuṇiṃ āsavakkhayaṃ.
```

<p rend="hangnum">§304.</p>

```
‘‘Yadā pabbajito cāhaṃ, yadā ca arahā ahuṃ;
```

```
Nibbāyissaṃ yadā cāhaṃ, gandhavasso tadā ahu.
```

<p rend="hangnum">§305.</p>

```
‘‘Sarīragandho ca sadātiseti <note>sadā vāseti (ka.)</note> me, mahārahaṃ candanacampakuppalaṃ;
```

```
Tatheva <pb ed="T" n="2.0252" /> gandhe itare ca sabbaso, pasayha vāyāmi tato tahiṃ <note>yahiṃ (syā.)</note> tahiṃ.
```

<p rend="hangnum">§306.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§307.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§308.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

```
Itthaṃ sudaṃ āyasmā cūḷasugandho thero imā gāthāyo abhāsitthāti;
```

Cūḷasugandhattherassāpadānaṃ dasamaṃ.

<trailer rend="centre">Bhaddiyavaggo pañcapaññāsamo.</trailer>

Tassuddānaṃ <pb ed="M" n="2.0168" /> –

```
Bhaddiyo revato thero, mahālābhī ca sīvalī;
```

```
Vaṅgīso nandako ceva, kāḷudāyī tathābhayo.
```

```
Lomaso vanavaccho ca, sugandho ceva dasamo;
```

```
Tīṇi gāthāsatā tattha, soḷasā ca taduttari.
```

Atha <pb ed="V" n="2.0163" /> vagguddānaṃ –

```
Kaṇikāravhayo vaggo, phalado tiṇadāyako;
```

```
Kaccāno bhaddiyo vaggo, gāthāyo gaṇitā cimā.
```

```
Navagāthāsatānīha<pb ed="T" n="2.0253" /><pb ed="P" n="2.0511" />, caturāsītiyeva ca;
```

```
Sapaññāsaṃ pañcasataṃ, apadānā pakāsitā.
```

```
Saha udānagāthāhi, chasahassāni hontimā;
```

```
Dvesatāni ca gāthānaṃ, aṭṭhārasa taduttari.
```

### 56. Yasavaggo

#### 1. Yasattheraapadānaṃ

<p rend="hangnum">§1.</p>

```
‘‘Mahāsamuddaṃ <pb ed="M" n="2.0169" /><pb ed="V" n="2.0164" /> oggayha, bhavanaṃ me sunimmitaṃ;
```

```
Sunimmitā pokkharaṇī, cakkavākūpakūjitā.
```

<p rend="hangnum">§2.</p>

```
‘‘Mandārakehi sañchannā, padumuppalakehi ca;
```

```
Nadī ca sandate tattha, supatitthā manoramā.
```

<p rend="hangnum">§3.</p>

```
‘‘Macchakacchapasañchannā, nānādijasamotthaṭā <note>nānāmigasamotthaṭā (syā.)</note>;
```

```
Mayūrakoñcābhirudā, kokilādīhi vagguhi.
```

<p rend="hangnum">§4.</p>

```
‘‘Pārevatā ravihaṃsā, cakkavākā nadīcarā;
```

```
Tittirā sāḷikā cettha, pāvakā <note>sambakā (ka.)</note> jīvaṃjīvakā.
```

<p rend="hangnum">§5.</p>

```
‘‘Haṃsākoñcābhinaditā, kosiyā piṅgalā <note>piṅgalī (sī.), siṅgalī, siṅghalī (ka.)</note> bahū;
```

```
Sattaratanasampannā, maṇimuttapavāḷikā.
```

<p rend="hangnum">§6.</p>

```
‘‘Sabbe soṇṇamayā rukkhā, nānākhandhasameritā;
```

```
Ujjotenti divārattiṃ, bhavanaṃ sabbakālikaṃ.
```

<p rend="hangnum">§7.</p>

```
‘‘Saṭṭhituriyasahassāni, sāyaṃ pāto pavajjare;
```

```
Soḷasitthisahassāni, parivārenti maṃ sadā.
```

<p rend="hangnum">§8.</p>

```
‘‘Abhinikkhamma bhavanā, sumedhaṃ lokanāyakaṃ;
```

```
Pasannacitto sumano, vandayiṃ taṃ <note>sabbadassiṃ (ka.)</note> mahāyasaṃ.
```

<p rend="hangnum">§9.</p>

```
‘‘Sambuddhaṃ abhivādetvā, sasaṅghaṃ taṃ nimantayiṃ;
```

```
Adhivāsesi so dhīro, sumedho lokanāyako.
```

<p rend="hangnum">§10.</p>

```
‘‘Mama dhammakathaṃ katvā, uyyojesi mahāmuni;
```

```
Sambuddhaṃ abhivādetvā, bhavanaṃ me upāgamiṃ.
```

<p rend="hangnum">§11.</p>

```
‘‘Āmantayiṃ parijanaṃ, sabbe sannipatuṃ tadā;
```

```
‘Pubbaṇhasamayaṃ buddho, bhavanaṃ āgamissati’.
```

<p rend="hangnum">§12.</p>

```
‘‘‘Lābhā <pb ed="M" n="2.0170" /> amhaṃ suladdhā no, ye vasāma tavantike;
```

```
Mayampi buddhaseṭṭhassa, pūjayissāma satthuno’.
```

<p rend="hangnum">§13.</p>

```
‘‘Annaṃ <pb ed="V" n="2.0165" /> pānaṃ paṭṭhapetvā, kālaṃ ārocayiṃ ahaṃ;
```

```
Vasīsatasahassehi, upesi lokanāyako.
```

<p rend="hangnum">§14.</p>

```
‘‘Pañcaṅgikehi turiyehi, paccuggamamakāsahaṃ;
```

```
Sabbasoṇṇamaye pīṭhe, nisīdi purisuttamo.
```

<p rend="hangnum">§15.</p>

```
‘‘Uparicchadanaṃ āsi, sabbasoṇṇamayaṃ tadā;
```

```
Bījanīyo pavāyanti, bhikkhusaṅghaṃ anuttaraṃ.
```

<p rend="hangnum">§16.</p>

```
‘‘Pahūtenannapānena, bhikkhusaṅghaṃ atappayiṃ;
```

```
Paccekadussayugale, bhikkhusaṅghassadāsahaṃ.
```

<p rend="hangnum">§17.</p>

```
‘‘Yaṃ vadeti sumedho so, āhutīnaṃ paṭiggaho;
```

```
Bhikkhusaṅghe nisīditvā, imā gāthā abhāsatha.
```

<p rend="hangnum">§18.</p>

```
‘‘‘Yo maṃ annena pānena, sabbe ime ca tappayi;
```

```
Tamahaṃ kittayissāmi, suṇātha mama bhāsato.
```

<p rend="hangnum">§19.</p>

```
‘‘‘Aṭṭhārase kappasate, devaloke ramissati;
```

```
Sahassakkhattuṃ rājāyaṃ, cakkavattī bhavissati.
```

<p rend="hangnum">§20.</p>

```
‘‘‘Upagacchati yaṃ yoniṃ, devattaṃ atha mānusaṃ;
```

```
Sabbasoṇṇamayaṃ tassa, chadanaṃ dhārayissati.
```

<p rend="hangnum">§21.</p>

```
‘‘‘Tiṃsakappasahassamhi, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§22.</p>

```
‘‘‘Tassa dhammesu dāyādo, oraso dhammanimmito;
```

```
Sabbāsave pariññāya, nibbāyissatināsavo.
```

<p rend="hangnum">§23.</p>

```
‘‘‘Bhikkhusaṅghe nisīditvā, sīhanādaṃ nadissati’;
```

```
Citake chattaṃ dhārenti, heṭṭhā chattamhi ḍayhatha.
```

<p rend="hangnum">§24.</p>

```
‘‘Sāmaññaṃ me anuppattaṃ, kilesā jhāpitā mayā;
```

```
Maṇḍape rukkhamūle vā, santāso me na vijjati.
```

<p rend="hangnum">§25.</p>

```
‘‘Tiṃsakappasahassamhi, yaṃ dānamadadiṃ tadā;
```

```
Duggatiṃ nābhijānāmi, sabbadānassidaṃ phalaṃ.
```

<p rend="hangnum">§26.</p>

```
‘‘Kilesā <pb ed="M" n="2.0171" /> jhāpitā mayhaṃ, bhavā sabbe samūhatā;
```

```
Nāgova bandhanaṃ chetvā, viharāmi anāsavo.
```

<p rend="hangnum">§27.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§28.</p>

```
‘‘Paṭisambhidā <pb ed="V" n="2.0166" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ āyasmā yaso thero imā gāthāyo abhāsitthāti.

Yasattherassāpadānaṃ paṭhamaṃ.

#### 2. Nadīkassapattheraapadānaṃ

<p rend="hangnum">§29.</p>

```
‘‘Padumuttarassa bhagavato, lokajeṭṭhassa tādino;
```

```
Piṇḍacāraṃ carantassa, vārato uttamaṃ yasaṃ;
```

```
Aggaphalaṃ gahetvāna, adāsiṃ satthuno ahaṃ.
```

<p rend="hangnum">§30.</p>

```
‘‘Tena kammena devindo, lokajeṭṭho narāsabho;
```

```
Sampattomhi acalaṃ ṭhānaṃ, hitvā jayaparājayaṃ.
```

<p rend="hangnum">§31.</p>

```
‘‘Satasahassito kappe, yaṃ phalaṃ adadiṃ tadā;
```

```
Duggatiṃ nābhijānāmi, aggadānassidaṃ phalaṃ.
```

<p rend="hangnum">§32.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§33.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§34.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā nadīkassapo thero imā gāthāyo

Abhāsitthāti.

Nadīkassapattherassāpadānaṃ dutiyaṃ.

#### 3. Gayākassapattheraapadānaṃ

<p rend="hangnum">§35.</p>

```
‘‘Ajinacammavatthohaṃ <pb ed="M" n="2.0172" /> <note>ajinavattaṃ nivattohaṃ (sī.)</note>, khāribhāradharo tadā;
```

```
Khārikaṃ hārayitvāna, kolaṃ ahāsi assamaṃ.
```

<p rend="hangnum">§36.</p>

```
‘‘Bhagavā tamhi samaye, eko adutiyo jino;
```

```
Mamassamaṃ upāgacchi, jotento sabbakālikaṃ.
```

<p rend="hangnum">§37.</p>

```
‘‘Sakaṃ cittaṃ pasādetvā, abhivādetvāna subbataṃ;
```

```
Ubho hatthehi paggayha, kolaṃ buddhassadāsahaṃ.
```

<p rend="hangnum">§38.</p>

```
‘‘Ekatiṃse <pb ed="V" n="2.0167" /> ito kappe, yaṃ phalaṃ adadiṃ tadā;
```

```
Duggatiṃ nābhijānāmi, koladānassidaṃ phalaṃ.
```

<p rend="hangnum">§39.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§40.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§41.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā gayākassapo thero imā gāthāyo

Abhāsitthāti.

Gayākassapattherassāpadānaṃ tatiyaṃ.

#### 4. Kimilattheraapadānaṃ

<p rend="hangnum">§42.</p>

```
‘‘Nibbute kakusandhamhi, brāhmaṇamhi vusīmati;
```

```
Gahetvā salalaṃ mālaṃ, maṇḍapaṃ kārayiṃ ahaṃ.
```

<p rend="hangnum">§43.</p>

```
‘‘Tāvatiṃsaṃ gato santo, labhimha <note>labhāmi (ka.)</note> byamhamuttamaṃ;
```

```
Aññe devetirocāmi, puññakammassidaṃ phalaṃ.
```

<p rend="hangnum">§44.</p>

```
‘‘Divā vā yadi vā rattiṃ, caṅkamanto ṭhito cahaṃ;
```

```
Channo salalapupphehi, puññakammassidaṃ phalaṃ.
```

<p rend="hangnum">§45.</p>

```
‘‘Imasmiṃyeva kappamhi, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§46.</p>

```
‘‘Kilesā <pb ed="M" n="2.0173" /> jhāpitā mayhaṃ…pe… viharāmi anāsavo.
```

<p rend="hangnum">§47.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§48.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā kimilo <note>kimbilo (sī.)</note> thero imā gāthāyo

Abhāsitthāti.

Kimilattherassāpadānaṃ catutthaṃ.

#### 5. Vajjīputtattheraapadānaṃ

<p rend="hangnum">§49.</p>

```
‘‘Sahassaraṃsī bhagavā, sayambhū aparājito;
```

```
Vivekā vuṭṭhahitvāna, gocarāyābhinikkhami.
```

<p rend="hangnum">§50.</p>

```
‘‘Phalahattho <pb ed="V" n="2.0168" /> ahaṃ disvā, upagacchiṃ narāsabhaṃ;
```

```
Pasannacitto sumano, savaṇṭaṃ adadiṃ phalaṃ.
```

<p rend="hangnum">§51.</p>

```
‘‘Catunnavutito kappe, yaṃ phalaṃ adadiṃ tadā;
```

```
Duggatiṃ nābhijānāmi, phaladānassidaṃ phalaṃ.
```

<p rend="hangnum">§52.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§53.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§54.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā vajjīputto thero imā gāthāyo

Abhāsitthāti.

Vajjīputtattherassāpadānaṃ pañcamaṃ.

#### 6. Uttarattheraapadānaṃ

<p rend="hangnum">§55.</p>

```
‘‘Sumedho nāma sambuddho, bāttiṃsavaralakkhaṇo;
```

```
Vivekakāmo bhagavā, himavantamupāgami.
```

<p rend="hangnum">§56.</p>

```
‘‘Ajjhogāhetvā himavantaṃ, aggo kāruṇiko muni;
```

```
Pallaṅkaṃ ābhujitvāna, nisīdi purisuttamo.
```

<p rend="hangnum">§57.</p>

```
‘‘Vijjadharo <pb ed="M" n="2.0174" /> tadā āsiṃ, antalikkhacaro ahaṃ;
```

```
Tisūlaṃ sugataṃ gayha, gacchāmi ambare tadā.
```

<p rend="hangnum">§58.</p>

```
‘‘Pabbatagge yathā aggi, puṇṇamāyeva candimā;
```

```
Vanaṃ obhāsate buddho, sālarājāva phullito.
```

<p rend="hangnum">§59.</p>

```
‘‘Vanaggā nikkhamitvāna, buddharaṃsībhidhāvare <note>buddharaṃsī vidhāvare (sī. ka.)</note>;
```

```
Naḷaggivaṇṇasaṅkāsā <note>naḷaggiva nasaṅkāsaṃ (sī.)</note>, disvā cittaṃ pasādayiṃ.
```

<p rend="hangnum">§60.</p>

```
‘‘Vicinaṃ addasaṃ pupphaṃ, kaṇikāraṃ devagandhikaṃ;
```

```
Tīṇi pupphāni ādāya, buddhaseṭṭhamapūjayiṃ.
```

<p rend="hangnum">§61.</p>

```
‘‘Buddhassa ānubhāvena, tīṇi pupphāni me tadā;
```

```
Uddhaṃ vaṇṭā adhopattā, chāyaṃ kubbanti satthuno.
```

<p rend="hangnum">§62.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ tāvatiṃsamagacchahaṃ.
```

<p rend="hangnum">§63.</p>

```
‘‘Tattha me sukataṃ byamhaṃ, kaṇikārīti <note>kaṇikāroti (sī.)</note> ñāyati;
```

```
Saṭṭhiyojanamubbedhaṃ, tiṃsayojanavitthataṃ.
```

<p rend="hangnum">§64.</p>

```
‘‘Sahassakaṇḍaṃ <pb ed="V" n="2.0169" /> satabheṇḍu, dhajālu haritāmayaṃ;
```

```
Satasahassaniyyūhā <note>satasahassāni byūhāni (sī.)</note>, byamhe pātubhaviṃsu <note>pāturahaṃsu (sī.), pāturahiṃsu (ka.)</note> me.
```

<p rend="hangnum">§65.</p>

```
‘‘Soṇṇamayā maṇimayā, lohitaṅkamayāpi ca;
```

```
Phalikāpi ca pallaṅkā, yenicchakā yadicchakā.
```

<p rend="hangnum">§66.</p>

```
‘‘Mahārahañca sayanaṃ, tūlikā vikatīyutaṃ;
```

```
Uddhalomiñca ekantaṃ, bimbohanasamāyutaṃ.
```

<p rend="hangnum">§67.</p>

```
‘‘Bhavanā nikkhamitvāna, caranto devacārikaṃ;
```

```
Yathā icchāmi <note>yathā gacchāmi (sī.)</note> gamanaṃ, devasaṅghapurakkhato.
```

<p rend="hangnum">§68.</p>

```
‘‘Pupphassa heṭṭhā tiṭṭhāmi, uparicchadanaṃ mama;
```

```
Samantā yojanasataṃ, kaṇikārehi chāditaṃ.
```

<p rend="hangnum">§69.</p>

```
‘‘Saṭṭhituriyasahassāni<pb ed="M" n="2.0175" />, sāyapātaṃ upaṭṭhahuṃ;
```

```
Parivārenti maṃ niccaṃ, rattindivamatanditā.
```

<p rend="hangnum">§70.</p>

```
‘‘Tattha naccehi gītehi, tālehi vāditehi ca;
```

```
Ramāmi khiḍḍā ratiyā, modāmi kāmakāmahaṃ.
```

<p rend="hangnum">§71.</p>

```
‘‘Tattha bhutvā pivitvā ca, modāmi tidase tadā;
```

```
Nārīgaṇehi sahito, modāmi byamhamuttame.
```

<p rend="hangnum">§72.</p>

```
‘‘Satānaṃ pañcakkhattuñca, devarajjamakārayiṃ;
```

```
Satānaṃ tīṇikkhattuñca, cakkavattī ahosahaṃ;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§73.</p>

```
‘‘Bhave bhave saṃsaranto, mahābhogaṃ labhāmahaṃ;
```

```
Bhoge me ūnatā natthi, buddhapūjāyidaṃ phalaṃ.
```

<p rend="hangnum">§74.</p>

```
‘‘Duve bhave saṃsarāmi, devatte atha mānuse;
```

```
Aññaṃ gatiṃ na jānāmi, buddhapūjāyidaṃ phalaṃ.
```

<p rend="hangnum">§75.</p>

```
‘‘Duve kule pajāyāmi <note>yattha pacchā pajāyāmi (sī.)</note>, khattiye cāpi brāhmaṇe;
```

```
Nīce kule na jāyāmi, buddhapūjāyidaṃ phalaṃ.
```

<p rend="hangnum">§76.</p>

```
‘‘Hatthiyānaṃ assayānaṃ, sivikaṃ sandamānikaṃ;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§77.</p>

```
‘‘Dāsīgaṇaṃ dāsagaṇaṃ, nāriyo samalaṅkatā;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§78.</p>

```
‘‘Koseyyakambaliyāni, khomakappāsikāni ca;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§79.</p>

```
‘‘Navavatthaṃ <pb ed="V" n="2.0170" /> navaphalaṃ, navaggarasabhojanaṃ;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§80.</p>

```
‘‘Imaṃ khāda imaṃ bhuñja, imamhi sayane saya;
```

```
Labhāmi sabbamevetaṃ, buddhapūjāyidaṃ phalaṃ.
```

<p rend="hangnum">§81.</p>

```
‘‘Sabbattha pūjito homi, yaso accuggato mama;
```

```
Mahāpakkho <note>mahesakkho (ka.)</note> sadā homi, abhejjapariso sadā;
```

```
Ñātīnaṃ uttamo homi, buddhapūjāyidaṃ phalaṃ.
```

<p rend="hangnum">§82.</p>

```
‘‘Sītaṃ <pb ed="M" n="2.0176" /> uṇhaṃ na jānāmi, pariḷāho na vijjati;
```

```
Atho cetasikaṃ dukkhaṃ, hadaye me na vijjati.
```

<p rend="hangnum">§83.</p>

```
‘‘Suvaṇṇavaṇṇo hutvāna, saṃsarāmi bhavābhave;
```

```
Vevaṇṇiyaṃ na jānāmi, buddhapūjāyidaṃ phalaṃ.
```

<p rend="hangnum">§84.</p>

```
‘‘Devalokā cavitvāna, sukkamūlena codito;
```

```
Sāvatthiyaṃ pure jāto, mahāsālesu aḍḍhake.
```

<p rend="hangnum">§85.</p>

```
‘‘Pañca kāmaguṇe hitvā, pabbajiṃ anagāriyaṃ;
```

```
Jātiyā sattavassohaṃ, arahattamapāpuṇiṃ.
```

<p rend="hangnum">§86.</p>

```
‘‘Upasampadāyī buddho, guṇamaññāya cakkhumā;
```

```
Taruṇo pūjanīyohaṃ, buddhapūjāyidaṃ phalaṃ.
```

<p rend="hangnum">§87.</p>

```
‘‘Dibbacakkhuvisuddhaṃ me, samādhikusalo ahaṃ;
```

```
Abhiññāpāramippatto, buddhapūjāyidaṃ phalaṃ.
```

<p rend="hangnum">§88.</p>

```
‘‘Paṭisambhidā anuppatto, iddhipādesu kovido;
```

```
Dhammesu pāramippatto, buddhapūjāyidaṃ phalaṃ.
```

<p rend="hangnum">§89.</p>

```
‘‘Tiṃsakappasahassamhi, yaṃ buddhamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§90.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§91.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§92.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā uttaro thero imā gāthāyo

Abhāsitthāti.

Uttarattherassāpadānaṃ chaṭṭhaṃ.

#### 7. Aparauttarattheraapadānaṃ

<p rend="hangnum">§93.</p>

```
‘‘Nibbute <pb ed="V" n="2.0171" /> lokanāthamhi, siddhatthe lokanāyake;
```

```
Mama ñātī samānetvā, dhātupūjaṃ akāsahaṃ.
```

<p rend="hangnum">§94.</p>

```
‘‘Catunnavutito kappe, yaṃ dhātumabhipūjayiṃ;
```

```
Duggatiṃ nābhijānāmi, dhātupūjāyidaṃ phalaṃ.
```

<p rend="hangnum">§95.</p>

```
‘‘Kilesā <pb ed="M" n="2.0177" /> jhāpitā mayhaṃ…pe… viharāmi anāsavo.
```

<p rend="hangnum">§96.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§97.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā aparauttaratthero imā gāthāyo

Abhāsitthāti.

Aparassa uttarattherassāpadānaṃ sattamaṃ.

#### 8. Bhaddajittheraapadānaṃ

<p rend="hangnum">§98.</p>

```
‘‘Ogayha yaṃ pokkharaṇiṃ, nānākuñjarasevitaṃ;
```

```
Uddharāmi bhisaṃ tattha, ghāsahetu ahaṃ tadā.
```

<p rend="hangnum">§99.</p>

```
‘‘Bhagavā tamhi samaye, padumuttarasavhayo;
```

```
Rattambaradharo buddho, gacchate anilañjase.
```

<p rend="hangnum">§100.</p>

```
‘‘Dhunanto paṃsukūlāni, saddaṃ assosahaṃ tadā;
```

```
Uddhaṃ nijjhāyamānohaṃ, addasaṃ lokanāyakaṃ.
```

<p rend="hangnum">§101.</p>

```
‘‘Tattheva ṭhitako santo, āyāciṃ lokanāyakaṃ;
```

```
Madhuṃ bhisehi sahitaṃ, khīraṃ sappiṃ muḷālikaṃ <note>madhuṃ bhisehi pacati, khīrasappi mulālibhi (ka.) bhisadāyakattherāpadānepi</note>.
```

<p rend="hangnum">§102.</p>

```
‘‘Paṭiggaṇhātu me buddho, anukampāya cakkhumā;
```

```
Tato kāruṇiko satthā, orohitvā mahāyaso.
```

<p rend="hangnum">§103.</p>

```
‘‘Paṭiggaṇhi mama bhikkhaṃ, anukampāya cakkhumā;
```

```
Paṭiggahetvā sambuddho, akā me anumodanaṃ.
```

<p rend="hangnum">§104.</p>

```
‘‘‘Sukhī hotu mahāpuñña, gati tuyhaṃ samijjhatu;
```

```
Iminā bhisadānena, labhassu vipulaṃ sukhaṃ’.
```

<p rend="hangnum">§105.</p>

```
‘‘Idaṃ <pb ed="V" n="2.0172" /> vatvāna sambuddho, jalajuttamanāmako;
```

```
Bhikkhamādāya sambuddho, ākāsenāgamā jino.
```

<p rend="hangnum">§106.</p>

```
‘‘Tato bhisaṃ gahetvāna, agacchiṃ mama assamaṃ;
```

```
Bhisaṃ rukkhe laggetvāna, mama dānaṃ anussariṃ.
```

<p rend="hangnum">§107.</p>

```
‘‘Mahāvāto <pb ed="M" n="2.0178" /> uṭṭhahitvā, sañcālesi vanaṃ tadā;
```

```
Ākāso abhinādittha, asanī ca phalī tadā.
```

<p rend="hangnum">§108.</p>

```
‘‘Tato me asanīpāto, matthake nipatī tadā;
```

```
Sohaṃ nisinnako santo, tattha kālaṅkato ahaṃ.
```

<p rend="hangnum">§109.</p>

```
‘‘Puññakammena saññutto, tusitaṃ upapajjahaṃ;
```

```
Kaḷevaraṃ me patitaṃ, devaloke ramāmahaṃ.
```

<p rend="hangnum">§110.</p>

```
‘‘Chaḷasītisahassāni, nāriyo samalaṅkatā;
```

```
Sāyaṃ pātaṃ upaṭṭhanti, bhisadānassidaṃ phalaṃ.
```

<p rend="hangnum">§111.</p>

```
‘‘Manussayonimāgantvā, sukhito homahaṃ tadā;
```

```
Bhogā me ūnatā natthi, bhisadānassidaṃ phalaṃ.
```

<p rend="hangnum">§112.</p>

```
‘‘Anukampitako tena, devadevena tādinā;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§113.</p>

```
‘‘Satasahassito kappe, yaṃ bhisaṃ adadiṃ tadā;
```

```
Duggatiṃ nābhijānāmi, bhisadānassidaṃ phalaṃ.
```

<p rend="hangnum">§114.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§115.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§116.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā bhaddajitthero imā gāthāyo

Abhāsitthāti.

Bhaddajittherassāpadānaṃ aṭṭhamaṃ.

#### 9. Sivakattheraapadānaṃ

<p rend="hangnum">§117.</p>

```
‘‘Esanāya carantassa, vipassissa mahesino;
```

```
Rittakaṃ pattaṃ disvāna, kummāsaṃ pūrayiṃ ahaṃ.
```

<p rend="hangnum">§118.</p>

```
‘‘Ekanavutito kappe, yaṃ bhikkhamadadiṃ tadā;
```

```
Duggatiṃ nābhijānāmi, kummāsassa idaṃ phalaṃ.
```

<p rend="hangnum">§119.</p>

```
‘‘Kilesā <pb ed="V" n="2.0173" /> jhāpitā mayhaṃ…pe… viharāmi anāsavo.
```

<p rend="hangnum">§120.</p>

```
‘‘Svāgataṃ <pb ed="M" n="2.0179" /> vata me āsi…pe… kataṃ buddhassa sāsanaṃ.
```

<p rend="hangnum">§121.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā sivakatthero imā gāthāyo

Abhāsitthāti.

Sivakattherassāpadānaṃ navamaṃ.

#### 10. Upavānattheraapadānaṃ

<p rend="hangnum">§122.</p>

```
‘‘Padumuttaro nāma jino, sabbadhammāna pāragū;
```

```
Jalitvā aggikkhandhova, sambuddho parinibbuto.
```

<p rend="hangnum">§123.</p>

```
‘‘Mahājanā samāgamma, pūjayitvā tathāgataṃ;
```

```
Citaṃ katvāna sugataṃ, sarīraṃ abhiropayuṃ.
```

<p rend="hangnum">§124.</p>

```
‘‘Sarīrakiccaṃ katvāna, dhātuṃ tattha samānayuṃ;
```

```
Sadevamanussā sabbe, buddhathūpaṃ akaṃsu te.
```

<p rend="hangnum">§125.</p>

```
‘‘Paṭhamā kañcanamayā, dutiyā ca maṇimayā;
```

```
Tatiyā rūpiyamayā, catutthī phalikāmayā.
```

<p rend="hangnum">§126.</p>

```
‘‘Tattha pañcamikā ceva <note>tattha pañcamikā ceti (sī.)</note>, lohitaṅkamayā ahu;
```

```
Chaṭṭhā masāragallassa, sabbaṃ ratanamayūpari.
```

<p rend="hangnum">§127.</p>

```
‘‘Jaṅghā maṇimayā āsi, vedikā ratanāmayā;
```

```
Sabbasoṇṇamayo thūpo, uddhaṃ yojanamuggato.
```

<p rend="hangnum">§128.</p>

```
‘‘Devā tattha samāgantvā, ekato mantayuṃ tadā;
```

```
‘Mayampi thūpaṃ kassāma, lokanāthassa tādino.
```

<p rend="hangnum">§129.</p>

```
‘‘‘Dhātu āveṇikā natthi, sarīraṃ ekapiṇḍitaṃ;
```

```
Imamhi buddhathūpamhi, kassāma kañcukaṃ mayaṃ’.
```

<p rend="hangnum">§130.</p>

```
‘‘Devā sattahi ratnehi, aññaṃ vaḍḍhesuṃ yojanaṃ;
```

```
Thūpo dviyojanubbedho, timiraṃ byapahanti so.
```

<p rend="hangnum">§131.</p>

```
‘‘Nāgā tattha samāgantvā, ekato mantayuṃ tadā;
```

```
‘Manussā ceva devā ca, buddhathūpaṃ akaṃsu te.
```

<p rend="hangnum">§132.</p>

```
‘‘‘Mā <pb ed="M" n="2.0180" /> no pamattā assumha, appamattā sadevakā;
```

```
Mayampi thūpaṃ kassāma, lokanāthassa tādino’.
```

<p rend="hangnum">§133.</p>

```
‘‘Indanīlaṃ <pb ed="V" n="2.0174" /> mahānīlaṃ, atho jotirasaṃ maṇiṃ;
```

```
Ekato sannipātetvā, buddhathūpaṃ achādayuṃ.
```

<p rend="hangnum">§134.</p>

```
‘‘Sabbaṃ maṇimayaṃ āsi, yāvatā <note>tāvatā (ka.)</note> buddhacetiyaṃ;
```

```
Tiyojanasamubbedhaṃ, ālokakaraṇaṃ tadā.
```

<p rend="hangnum">§135.</p>

```
‘‘Garuḷā ca samāgantvā, ekato mantayuṃ tadā;
```

```
‘Manussā devanāgā ca, buddhapūjaṃ akaṃsu te.
```

<p rend="hangnum">§136.</p>

```
‘‘‘Mā no pamattā assumha, appamattā sadevakā;
```

```
Mayampi thūpaṃ kassāma, lokanāthassa tādino’.
```

<p rend="hangnum">§137.</p>

```
‘‘Sabbaṃ maṇimayaṃ thūpaṃ, akaruṃ te ca kañcukaṃ;
```

```
Yojanaṃ tepi vaḍḍhesuṃ, āyataṃ buddhacetiyaṃ.
```

<p rend="hangnum">§138.</p>

```
‘‘Catuyojanamubbedho, buddhathūpo virocati;
```

```
Obhāseti disā sabbā, sataraṃsīva uggato.
```

<p rend="hangnum">§139.</p>

```
‘‘Kumbhaṇḍā ca samāgantvā, ekato mantayuṃ tadā;
```

```
‘Manussā ceva devā ca, nāgā ca garuḷā tathā.
```

<p rend="hangnum">§140.</p>

```
‘‘‘Paccekaṃ buddhaseṭṭhassa, akaṃsu thūpamuttamaṃ;
```

```
Mā no pamattā assumha, appamattā sadevakā.
```

<p rend="hangnum">§141.</p>

```
‘‘‘Mayampi thūpaṃ kassāma, lokanāthassa tādino;
```

```
Ratanehi chādessāma, āyataṃ buddhacetiyaṃ’.
```

<p rend="hangnum">§142.</p>

```
‘‘Yojanaṃ tepi vaḍḍhesuṃ, āyataṃ buddhacetiyaṃ;
```

```
Pañcayojanamubbedho, thūpo obhāsate tadā.
```

<p rend="hangnum">§143.</p>

```
‘‘Yakkhā tattha samāgantvā, ekato mantayuṃ tadā;
```

```
‘Manussā devanāgā ca, garuḷā ca kumbhaṇḍakā.
```

<p rend="hangnum">§144.</p>

```
‘‘‘Paccekaṃ buddhaseṭṭhassa, akaṃsu thūpamuttamaṃ;
```

```
Mā no pamattā assumha, appamattā sadevakā.
```

<p rend="hangnum">§145.</p>

```
‘‘‘Mayampi <pb ed="M" n="2.0181" /> thūpaṃ kassāma, lokanāthassa tādino;
```

```
Phalikā chādayissāma, āyataṃ buddhacetiyaṃ’.
```

<p rend="hangnum">§146.</p>

```
‘‘Yojanaṃ tepi vaḍḍhesuṃ, āyataṃ buddhacetiyaṃ;
```

```
Chayojanikamubbedho, thūpo obhāsate tadā.
```

<p rend="hangnum">§147.</p>

```
‘‘Gandhabbā ca samāgantvā, ekato mantayuṃ tadā;
```

```
‘Manujā devatā nāgā, kumbhaṇḍā garuḷā tathā <note>kumbhaṇḍā ca yakkhā tathā (sī.)</note>.
```

<p rend="hangnum">§148.</p>

```
‘‘‘Sabbe akaṃsu buddhathūpaṃ, mayamettha akārakā;
```

```
Mayampi thūpaṃ kassāma, lokanāthassa tādino’.
```

<p rend="hangnum">§149.</p>

```
‘‘Vediyo <pb ed="V" n="2.0175" /> satta katvāna, dhajaṃ chattaṃ akaṃsu te;
```

```
Sabbasoṇṇamayaṃ thūpaṃ, gandhabbā kārayuṃ tadā.
```

<p rend="hangnum">§150.</p>

```
‘‘Sattayojanamubbedho, thūpo obhāsate tadā;
```

```
Rattindivā na ñāyanti, āloko hoti sabbadā.
```

<p rend="hangnum">§151.</p>

```
‘‘Abhibhonti na tassābhā, candasūrā satārakā;
```

```
Samantā yojanasate, padīpopi na pajjali.
```

<p rend="hangnum">§152.</p>

```
‘‘Tena kālena ye keci, thūpaṃ pūjenti mānusā;
```

```
Na te thūpaṃ āruhanti, ambare ukkhipanti te.
```

<p rend="hangnum">§153.</p>

```
‘‘Devehi ṭhapito yakkho, abhisammatanāmako;
```

```
Dhajaṃ vā pupphadāmaṃ vā, abhiropeti uttariṃ.
```

<p rend="hangnum">§154.</p>

```
‘‘Na te passanti taṃ yakkhaṃ, dāmaṃ passanti gacchato;
```

```
Evaṃ passitvā gacchantā, sabbe gacchanti suggatiṃ.
```

<p rend="hangnum">§155.</p>

```
‘‘Viruddhā ye pāvacane, pasannā ye ca sāsane;
```

```
Pāṭihīraṃ daṭṭhukāmā, thūpaṃ pūjenti mānusā.
```

<p rend="hangnum">§156.</p>

```
‘‘Nagare haṃsavatiyā, ahosiṃ bhatako tadā;
```

```
Āmoditaṃ janaṃ disvā, evaṃ cintesahaṃ tadā.
```

<p rend="hangnum">§157.</p>

```
‘‘‘Uḷāro bhagavā neso, yassa dhātughare disaṃ;
```

```
Imā ca janatā tuṭṭhā, kāraṃ kubbaṃ na tappare.
```

<p rend="hangnum">§158.</p>

```
‘‘‘Ahampi <pb ed="M" n="2.0182" /> kāraṃ kassāmi, lokanāthassa tādino;
```

```
Tassa dhammesu dāyādo, bhavissāmi anāgate’.
```

<p rend="hangnum">§159.</p>

```
‘‘Sudhotaṃ rajakenāhaṃ, uttareyyaṃ paṭaṃ mama;
```

```
Veḷagge ālaggetvāna, dhajaṃ ukkhipimambare.
```

<p rend="hangnum">§160.</p>

```
‘‘Abhisammatako gayha, ambare hāsi me dhajaṃ;
```

```
Vāteritaṃ dhajaṃ disvā, bhiyyo hāsaṃ janesahaṃ.
```

<p rend="hangnum">§161.</p>

```
‘‘Tattha cittaṃ pasādetvā, samaṇaṃ upasaṅkamiṃ;
```

```
Taṃ bhikkhuṃ abhivādetvā, vipākaṃ pucchahaṃ dhaje.
```

<p rend="hangnum">§162.</p>

```
‘‘So me kathesi ānandī, pītisañjananaṃ mama;
```

```
‘Tassa dhajassa vipākaṃ, anubhossasi sabbadā.
```

<p rend="hangnum">§163.</p>

```
‘‘‘Hatthiassarathāpattī, senā ca caturaṅginī;
```

```
Parivāressanti taṃ niccaṃ, dhajadānassidaṃ phalaṃ.
```

<p rend="hangnum">§164.</p>

```
‘‘‘Saṭṭhituriyasahassāni, bheriyo samalaṅkatā;
```

```
Parivāressanti taṃ niccaṃ, dhajadānassidaṃ phalaṃ.
```

<p rend="hangnum">§165.</p>

```
‘‘‘Chaḷasītisahassāni<pb ed="V" n="2.0176" />, nāriyo samalaṅkatā;
```

```
Vicittavatthābharaṇā, āmukkamaṇikuṇḍalā.
```

<p rend="hangnum">§166.</p>

```
‘‘‘Āḷārapamhā hasulā, susaññā <note>sutthanā (sī.) apa. thera 2.48.19 maṇipūjakattherāpadānepi</note> tanumajjhimā;
```

```
Parivāressanti taṃ niccaṃ, dhajadānassidaṃ phalaṃ.
```

<p rend="hangnum">§167.</p>

```
‘‘‘Tiṃsakappasahassāni, devaloke ramissasi;
```

```
Asītikkhattuṃ devindo, devarajjaṃ karissasi.
```

<p rend="hangnum">§168.</p>

```
‘‘‘Sahassakkhattuṃ rājā ca, cakkavattī bhavissati;
```

```
Padesarajjaṃ vipulaṃ, gaṇanāto asaṅkhiyaṃ.
```

<p rend="hangnum">§169.</p>

```
‘‘‘Kappasatasahassamhi, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§170.</p>

```
‘‘‘Devalokā cavitvāna, sukkamūlena codito;
```

```
Puññakammena saññutto, brahmabandhu bhavissasi.
```

<p rend="hangnum">§171.</p>

```
‘‘‘Asītikoṭiṃ <pb ed="M" n="2.0183" /> chaḍḍetvā, dāse kammakare bahū;
```

```
Gotamassa bhagavato, sāsane pabbajissasi.
```

<p rend="hangnum">§172.</p>

```
‘‘‘Ārādhayitvā sambuddhaṃ, gotamaṃ sakyapuṅgavaṃ;
```

```
Upavānoti nāmena, hessasi satthu sāvako’.
```

<p rend="hangnum">§173.</p>

```
‘‘Satasahasse kataṃ kammaṃ, phalaṃ dassesi me idha;
```

```
Sumutto saravegova, kilese jhāpayiṃ <note>kilesā jhāpitā (sī.)</note> mama.
```

<p rend="hangnum">§174.</p>

```
‘‘Cakkavattissa santassa, cātuddīpissarassa me;
```

```
Tīṇi yojanāni sāmantā, ussīyanti dhajā sadā.
```

<p rend="hangnum">§175.</p>

```
‘‘Satasahassito kappe, yaṃ kammamakariṃ tadā;
```

```
Duggatiṃ nābhijānāmi, dhajadānassidaṃ phalaṃ.
```

<p rend="hangnum">§176.</p>

```
‘‘Kilesā jhāpitā mayhaṃ…pe… viharāmi anāsavo.
```

<p rend="hangnum">§177.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§178.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ āyasmā upavānatthero imā gāthāyo

Abhāsitthāti.

Upavānattherassāpadānaṃ dasamaṃ.

#### 11. Raṭṭhapālattheraapadānaṃ

<p rend="hangnum">§179.</p>

```
‘‘Padumuttarassa <pb ed="V" n="2.0177" /> bhagavato, lokajeṭṭhassa tādino;
```

```
Varanāgo mayā dinno, īsādanto urūḷhavā.
```

<p rend="hangnum">§180.</p>

```
‘‘Setacchattopasobhito, sakappano <note>sīdabbano (sī.)</note> sahatthipo;
```

```
Agghāpetvāna taṃ sabbaṃ, saṅghārāmaṃ akārayiṃ.
```

<p rend="hangnum">§181.</p>

```
‘‘Catupaññāsasahassāni, pāsāde kārayiṃ ahaṃ;
```

```
Mahoghadānaṃ <note>mahagghañca (sī.), mayā bhattaṃ (ka.) apa. thera 1.2.99</note> karitvāna, niyyādesiṃ mahesino.
```

<p rend="hangnum">§182.</p>

```
‘‘Anumodi <pb ed="M" n="2.0184" /> mahāvīro, sayambhū aggapuggalo;
```

```
Sabbe jane hāsayanto, desesi amataṃ padaṃ.
```

<p rend="hangnum">§183.</p>

```
‘‘Taṃ me buddho viyākāsi, jalajuttamanāmako;
```

```
Bhikkhusaṅghe nisīditvā, imā gāthā abhāsatha.
```

<p rend="hangnum">§184.</p>

```
‘‘‘Catupaññāsasahassāni, pāsāde kārayī ayaṃ;
```

```
Kathayissāmi vipākaṃ, suṇātha mama bhāsato.
```

<p rend="hangnum">§185.</p>

```
‘‘‘Aṭṭhārasasahassāni, kūṭāgārā bhavissare;
```

```
Byamhuttamamhi nibbattā, sabbasoṇṇamayā ca te.
```

<p rend="hangnum">§186.</p>

```
‘‘‘Paññāsakkhattuṃ devindo, devarajjaṃ karissati;
```

```
Aṭṭhapaññāsakkhattuñca, cakkavattī bhavissati.
```

<p rend="hangnum">§187.</p>

```
‘‘‘Kappasatasahassamhi, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§188.</p>

```
‘‘‘Devalokā cavitvāna, sukkamūlena codito;
```

```
Aḍḍhe kule mahābhoge, nibbattissati tāvade.
```

<p rend="hangnum">§189.</p>

```
‘‘‘So pacchā pabbajitvāna, sukkamūlena codito;
```

```
Raṭṭhapāloti nāmena, hessati satthu sāvako.
```

<p rend="hangnum">§190.</p>

```
‘‘‘Padhānapahitatto so, upasanto nirūpadhi;
```

```
Sabbāsave pariññāya, nibbāyissatināsavo’.
```

<p rend="hangnum">§191.</p>

```
‘‘Uṭṭhāya abhinikkhamma, jahitā bhogasampadā;
```

```
Kheḷapiṇḍeva bhogamhi, pemaṃ mayhaṃ na vijjati.
```

<p rend="hangnum">§192.</p>

```
‘‘Vīriyaṃ me dhuradhorayhaṃ, yogakkhemādhivāhanaṃ;
```

```
Dhāremi antimaṃ dehaṃ, sammāsambuddhasāsane.
```

<p rend="hangnum">§193.</p>

```
‘‘Kilesā <pb ed="V" n="2.0178" /> jhāpitā mayhaṃ…pe… viharāmi anāsavo.
```

<p rend="hangnum">§194.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§195.</p>

```
‘‘Paṭisambhidā <pb ed="M" n="2.0185" /> catasso…pe… kataṃ buddhassa sāsanaṃ’’.
```

Itthaṃ sudaṃ āyasmā raṭṭhapālo thero imā gāthāyo

Abhāsitthāti.

Raṭṭhapālattherassāpadānaṃ ekādasamaṃ.

<trailer rend="centre">Yasavaggo chapaññāsamo.</trailer>

Tassuddānaṃ –

```
Yaso nadīkassapo ca, gayākimilavajjino;
```

```
Duve uttarā bhaddajī, sivako upavāhano;
```

```
Raṭṭhapālo ekasataṃ, gāthānaṃ pañcanavuti.
```

Therāpadānaṃ samattaṃ.

Ettāvatā buddhāpadānañca paccekāpadānañca therāpadānañca

Samattāni.

Namo tassa bhagavato arahato sammāsambuddhassa

# Khuddakanikāye

## Therīapadānapāḷi

### 1. Sumedhāvaggo

#### 1. Sumedhātherīapadānaṃ

Atha therikāpadānāni suṇātha –

<p rend="hangnum">§1.</p>

```
‘‘Bhagavati <pb ed="T" n="2.0254" /><pb ed="M" n="2.0187" /><pb ed="V" n="2.0179" /><pb ed="P" n="2.0512" /> koṇāgamane, saṅghārāmamhi navanivesanamhi <note>nivesamhi (syā.)</note>;
```

```
Sakhiyo tisso janiyo, vihāradānaṃ adāsimha.
```

<p rend="hangnum">§2.</p>

```
‘‘Dasakkhattuṃ satakkhattuṃ, dasasatakkhattuṃ satānañca satakkhattuṃ <note>satāni ca sattakkhattuṃ (sī. ka.)</note>;
```

```
Devesu upapajjimha, ko vādo mānuse bhave.
```

<p rend="hangnum">§3.</p>

```
‘‘Deve <pb ed="V" n="2.0180" /> mahiddhikā ahumha, mānusakamhi ko vādo;
```

```
Sattaratanamahesī <note>sattaratanassa mahesī (sī. pī.)</note>, itthiratanaṃ ahaṃ bhaviṃ.
```

<p rend="hangnum">§4.</p>

```
‘‘Idha sañcitakusalā <note>tattha sañcitaṃ kusalaṃ (syā.)</note>, susamiddhakulappajā;
```

```
Dhanañjānī ca khemā ca, ahampi ca tayo janā.
```

<p rend="hangnum">§5.</p>

```
‘‘Ārāmaṃ sukataṃ katvā, sabbāvayavamaṇḍitaṃ;
```

```
Buddhappamukhasaṅghassa, niyyādetvā samoditā.
```

<p rend="hangnum">§6.</p>

```
‘‘Yattha <pb ed="M" n="2.0188" /> yatthūpapajjāmi, tassa kammassa vāhasā;
```

```
Devesu aggataṃ pattā, manussesu tatheva ca.
```

<p rend="hangnum">§7.</p>

```
‘‘Imasmiṃyeva kappamhi, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§8.</p>

```
‘‘Upaṭṭhāko <pb ed="T" n="2.0255" /> mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§9.</p>

```
‘‘Tassāsuṃ satta dhītaro, rājakaññā sukhedhitā <note>sukhethitā (syā.)</note>;
```

```
Buddhopaṭṭhānaniratā, brahmacariyaṃ cariṃsu tā.
```

<p rend="hangnum">§10.</p>

```
‘‘Tāsaṃ sahāyikā hutvā, sīlesu susamāhitā;
```

```
Datvā dānāni sakkaccaṃ, agāreva vataṃ <note>agāreva vattaṃ (syā.)</note> cariṃ.
```

<p rend="hangnum">§11.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsūpagā ahaṃ.
```

<p rend="hangnum">§12.</p>

```
‘‘Tato cutā yāmamagaṃ <note>yāmasaggaṃ (syā.)</note>, tatohaṃ tusitaṃ gatā;
```

```
Tato ca nimmānaratiṃ, vasavattipuraṃ tato.
```

<p rend="hangnum">§13.</p>

```
‘‘Yattha yatthūpapajjāmi, puññakammasamohitā;
```

```
Tattha tattheva rājūnaṃ, mahesittamakārayiṃ.
```

<p rend="hangnum">§14.</p>

```
‘‘Tato <pb ed="P" n="2.0513" /> cutā manussatte, rājūnaṃ cakkavattinaṃ;
```

```
Maṇḍalīnañca rājūnaṃ, mahesittamakārayiṃ.
```

<p rend="hangnum">§15.</p>

```
‘‘Sampattimanubhotvāna, devesu mānusesu ca;
```

```
Sabbattha sukhitā hutvā, nekajātīsu saṃsariṃ.
```

<p rend="hangnum">§16.</p>

```
‘‘So hetu ca so pabhavo, tammūlaṃ sāsane khamaṃ <note>tammūlaṃ sā ca sāsane khanti (sī. pī. ka.)</note>;
```

```
Paṭhamaṃ taṃ samodhānaṃ, taṃ dhammaratāya nibbānaṃ <note>nibbutaṃ (syā.)</note>.
```

<p rend="hangnum">§17.</p>

```
‘‘Kilesā <pb ed="V" n="2.0181" /> jhāpitā mayhaṃ, bhavā sabbe samūhatā;
```

```
Nāgīva bandhanaṃ chetvā, viharāmi anāsavā.
```

<p rend="hangnum">§18.</p>

```
‘‘Svāgataṃ <pb ed="T" n="2.0256" /> vata me āsi, mama buddhassa <note>buddhaseṭṭhassa (sī. syā. ka.)</note> santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§19.</p>

```
‘‘Paṭisambhidā <pb ed="M" n="2.0189" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ sumedhā bhikkhunī imā gāthāyo abhāsitthāti.

Sumedhātheriyāpadānaṃ paṭhamaṃ.

#### 2. Mekhalādāyikātherīapadānaṃ

<p rend="hangnum">§20.</p>

```
‘‘Siddhatthassa bhagavato, thūpakārāpikā ahuṃ <note>thūpakāra makāsahaṃ (syā.)</note>;
```

```
Mekhalikā mayā dinnā, navakammāya satthuno.
```

<p rend="hangnum">§21.</p>

```
‘‘Niṭṭhite ca mahāthūpe, mekhalaṃ punadāsahaṃ;
```

```
Lokanāthassa munino, pasannā sehi pāṇibhi.
```

<p rend="hangnum">§22.</p>

```
‘‘Catunnavutito kappe, yaṃ mekhalamadaṃ tadā;
```

```
Duggatiṃ nābhijānāmi, thūpakārassidaṃ phalaṃ.
```

<p rend="hangnum">§23.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§24.</p>

```
‘‘Svāgataṃ <pb ed="P" n="2.0514" /> vata me āsi…pe… kataṃ buddhassa sāsanaṃ.
```

<p rend="hangnum">§25.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0257" /> sudaṃ mekhalādāyikā bhikkhunī imā gāthāyo abhāsitthāti.

Mekhalādāyikātheriyāpadānaṃ dutiyaṃ.

#### 3. Maṇḍapadāyikātherīapadānaṃ

<p rend="hangnum">§26.</p>

```
‘‘Koṇāgamanabuddhassa<pb ed="V" n="2.0182" />, maṇḍapo kārito mayā;
```

```
Dhuvaṃ ticīvaraṃdāsiṃ <note>thūpañca pavaramadaṃ (syā.), dhuvañca cīvaraṃ adaṃ (pī.)</note>, buddhassa lokabandhuno.
```

<p rend="hangnum">§27.</p>

```
‘‘Yaṃ yaṃ janapadaṃ yāmi, nigame rājadhāniyo;
```

```
Sabbattha pūjito homi, puññakammassidaṃ phalaṃ.
```

<p rend="hangnum">§28.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§29.</p>

```
‘‘Svāgataṃ <pb ed="M" n="2.0190" /> vata me āsi…pe… kataṃ buddhassa sāsanaṃ.
```

<p rend="hangnum">§30.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ maṇḍapadāyikā bhikkhunī imā gāthāyo abhāsitthāti.

Maṇḍapadāyikātheriyāpadānaṃ tatiyaṃ.

#### 4. Saṅkamanatthātherīapadānaṃ

<p rend="hangnum">§31.</p>

```
‘‘Vipassissa bhagavato <note>koṇḍaññassa bhagavato (syā. pī.)</note>, lokajeṭṭhassa tādino;
```

```
Rathiyaṃ paṭipannassa, tārayantassa pāṇino.
```

<p rend="hangnum">§32.</p>

```
‘‘Gharato <pb ed="T" n="2.0258" /> nikkhamitvāna, avakujjā nipajjahaṃ;
```

```
Anukampako lokanātho, sirasi <note>sīsante (sī. ka.)</note> akkamī mama <note>tadā (syā. pī.)</note>.
```

<p rend="hangnum">§33.</p>

```
‘‘Akkamitvāna sirasi <note>sambuddho (ka.)</note>, agamā lokanāyako;
```

```
Tena cittappasādena, tusitaṃ agamāsahaṃ.
```

<p rend="hangnum">§34.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§35.</p>

```
‘‘Svāgataṃ <pb ed="P" n="2.0515" /> vata me āsi…pe… kataṃ buddhassa sāsanaṃ.
```

<p rend="hangnum">§36.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ saṅkamanatthā <note>saṅkamanadā (syā.)</note> bhikkhunī imā gāthāyo abhāsitthāti.

Saṅkamanatthātheriyāpadānaṃ catutthaṃ.

#### 5. Naḷamālikātherīapadānaṃ

<p rend="hangnum">§37.</p>

```
‘‘Candabhāgānadītīre<pb ed="V" n="2.0183" />, ahosiṃ kinnarī tadā;
```

```
Addasaṃ virajaṃ buddhaṃ, sayambhuṃ aparājitaṃ.
```

<p rend="hangnum">§38.</p>

```
‘‘Pasannacittā sumanā, vedajātā katañjalī;
```

```
Naḷamālaṃ gahetvāna, sayambhuṃ abhipūjayiṃ.
```

<p rend="hangnum">§39.</p>

```
‘‘Tena <pb ed="M" n="2.0191" /> kammena sukatena, cetanāpaṇidhīhi ca;
```

```
Jahitvā kinnarīdehaṃ, agacchiṃ tidasaṃ gatiṃ.
```

<p rend="hangnum">§40.</p>

```
‘‘Chattiṃsadevarājūnaṃ<pb ed="T" n="2.0259" />, mahesittamakārayiṃ;
```

```
Dasannaṃ cakkavattīnaṃ, mahesittamakārayiṃ;
```

```
Saṃvejetvāna me cittaṃ <note>vedayitvāna kusalaṃ (syā.), saṃvedayitvā kusalaṃ (pī.)</note>, pabbajiṃ anagāriyaṃ.
```

<p rend="hangnum">§41.</p>

```
‘‘Kilesā jhāpitā mayhaṃ, bhavā sabbe samūhatā <note>bhavā saṃghātitā mama (ka.)</note>;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§42.</p>

```
‘‘Catunnavutito kappe, yaṃ pupphamabhipūjayiṃ;
```

```
Duggatiṃ nābhijānāmi, pupphapūjāyidaṃ phalaṃ.
```

<p rend="hangnum">§43.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§44.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§45.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ naḷamālikā therī imā gāthāyo abhāsitthāti.

Naḷamālikātheriyāpadānaṃ pañcamaṃ.

#### 6. Ekapiṇḍapātadāyikātherīapadānaṃ

<p rend="hangnum">§46.</p>

```
‘‘Nagare bandhumatiyā, bandhumā nāma khattiyo;
```

```
Tassa rañño ahuṃ bhariyā, ekajjhaṃ cārayāmahaṃ <note>ekaccaṃ vādayāmahaṃ (syā.)</note>.
```

<p rend="hangnum">§47.</p>

```
‘‘Rahogatā <pb ed="T" n="2.0260" /><pb ed="V" n="2.0184" /> nisīditvā, evaṃ cintesahaṃ tadā;
```

```
‘Ādāya gamanīyañhi, kusalaṃ natthi me kataṃ.
```

<p rend="hangnum">§48.</p>

```
‘‘‘Mahābhitāpaṃ <pb ed="P" n="2.0516" /> kaṭukaṃ, ghorarūpaṃ sudāruṇaṃ;
```

```
Nirayaṃ nūna gacchāmi, ettha me natthi saṃsayo’.
```

<p rend="hangnum">§49.</p>

```
‘‘Rājānaṃ upasaṅkamma, idaṃ vacanamabraviṃ;
```

```
‘Ekaṃ me samaṇaṃ dehi, bhojayissāmi khattiya’.
```

<p rend="hangnum">§50.</p>

```
‘‘Adāsi me mahārājā, samaṇaṃ bhāvitindriyaṃ;
```

```
Tassa pattaṃ gahetvāna, paramannena pūrayiṃ <note>tappayiṃ (sī.)</note>.
```

<p rend="hangnum">§51.</p>

```
‘‘Pūrayitvā <pb ed="M" n="2.0192" /> paramannaṃ, gandhālepaṃ akāsahaṃ;
```

```
Jālena pidahitvāna, vatthayugena <note>pītacoḷena (syā.), mahānelena (pī.)</note> chādayiṃ.
```

<p rend="hangnum">§52.</p>

```
‘‘Ārammaṇaṃ mamaṃ etaṃ, sarāmi yāvajīvihaṃ;
```

```
Tattha cittaṃ pasādetvā, tāvatiṃsamagacchahaṃ.
```

<p rend="hangnum">§53.</p>

```
‘‘Tiṃsānaṃ devarājūnaṃ, mahesittamakārayiṃ;
```

```
Manasā patthitaṃ mayhaṃ, nibbattati yathicchitaṃ <note>yaticchakaṃ (syā.), yadicchakaṃ (pī. ka.)</note>.
```

<p rend="hangnum">§54.</p>

```
‘‘Vīsānaṃ cakkavattīnaṃ, mahesittamakārayiṃ;
```

```
Ocitattāva <note>upacitattā (syā.)</note> hutvāna, saṃsarāmi bhavesvahaṃ.
```

<p rend="hangnum">§55.</p>

```
‘‘Sabbabandhanamuttāhaṃ, apetā me upādikā;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§56.</p>

```
‘‘Ekanavutito kappe, yaṃ dānamadadiṃ tadā;
```

```
Duggatiṃ <pb ed="T" n="2.0261" /> nābhijānāmi, piṇḍapātassidaṃ phalaṃ.
```

<p rend="hangnum">§57.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§58.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§59.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ ekapiṇḍapātadāyikā bhikkhunī imā gāthāyo abhāsitthāti.

Ekapiṇḍapātadāyikātheriyāpadānaṃ chaṭṭhaṃ.

#### 7. Kaṭacchubhikkhādāyikātherīapadānaṃ

<p rend="hangnum">§60.</p>

```
‘‘Piṇḍacāraṃ <pb ed="V" n="2.0185" /> carantassa, tissanāmassa satthuno;
```

```
Kaṭacchubhikkhaṃ paggayha, buddhaseṭṭhassa dāsahaṃ.
```

<p rend="hangnum">§61.</p>

```
‘‘Paṭiggahetvā <pb ed="P" n="2.0517" /> sambuddho, tisso lokagganāyako;
```

```
Vīthiyā saṇṭhito satthā, akā me anumodanaṃ.
```

<p rend="hangnum">§62.</p>

```
‘‘‘Kaṭacchubhikkhaṃ <pb ed="M" n="2.0193" /> datvāna, tāvatiṃsaṃ gamissasi;
```

```
Chattiṃsadevarājūnaṃ, mahesittaṃ karissasi.
```

<p rend="hangnum">§63.</p>

```
‘‘‘Paññāsaṃ cakkavattīnaṃ, mahesittaṃ karissasi;
```

```
Manasā patthitaṃ sabbaṃ, paṭilacchasi sabbadā.
```

<p rend="hangnum">§64.</p>

```
‘‘‘Sampattiṃ <pb ed="T" n="2.0262" /> anubhotvāna, pabbajissasikiñcanā;
```

```
Sabbāsave pariññāya, nibbāyissasināsavā’.
```

<p rend="hangnum">§65.</p>

```
‘‘Idaṃ vatvāna sambuddho, tisso lokagganāyako;
```

```
Nabhaṃ abbhuggamī vīro, haṃsarājāva ambare.
```

<p rend="hangnum">§66.</p>

```
‘‘Sudinnaṃ me dānavaraṃ <note>sudinnameva me dānaṃ (syā.)</note>, suyiṭṭhā yāgasampadā;
```

```
Kaṭacchubhikkhaṃ datvāna, pattāhaṃ acalaṃ padaṃ.
```

<p rend="hangnum">§67.</p>

```
‘‘Dvenavute ito kappe, yaṃ dānamadadiṃ tadā;
```

```
Duggatiṃ nābhijānāmi, bhikkhādānassidaṃ phalaṃ.
```

<p rend="hangnum">§68.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§69.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§70.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ kaṭacchubhikkhādāyikā bhikkhunī imā gāthāyo abhāsitthāti.

Kaṭacchubhikkhādāyikātheriyāpadānaṃ sattamaṃ.

#### 8. Sattuppalamālikātherīapadānaṃ

<p rend="hangnum">§71.</p>

```
‘‘Nagare <pb ed="V" n="2.0186" /> aruṇavatiyā, aruṇo nāma <note>aruṇavā nāma (sī. pī.)</note> ttiyo;
```

```
Tassa rañño ahuṃ bhariyā, vāritaṃ vārayāmahaṃ <note>cārikaṃ cārayāmahaṃ (sī.), na gulaṃ pādayāmahaṃ (syā.), na mālaṃ pādayāmahaṃ (pī.)</note>.
```

<p rend="hangnum">§72.</p>

```
‘‘Sattamālaṃ <pb ed="T" n="2.0263" /> gahetvāna, uppalā devagandhikā;
```

```
Nisajja pāsādavare, evaṃ cintesi tāvade.
```

<p rend="hangnum">§73.</p>

```
‘‘‘Kiṃ <pb ed="M" n="2.0194" /> me imāhi mālāhi, sirasāropitāhi me;
```

```
Varaṃ me buddhaseṭṭhassa, ñāṇamhi abhiropitaṃ’.
```

<p rend="hangnum">§74.</p>

```
‘‘Sambuddhaṃ <pb ed="P" n="2.0518" /> paṭimānentī, dvārāsanne nisīdahaṃ;
```

```
‘Yadā ehiti sambuddho, pūjayissaṃ mahāmuniṃ’.
```

<p rend="hangnum">§75.</p>

```
‘‘Kakudho vilasantova, migarājāva kesarī;
```

```
Bhikkhusaṅghena sahito, āgacchi vīthiyā jino.
```

<p rend="hangnum">§76.</p>

```
‘‘Buddhassa raṃsiṃ disvāna, haṭṭhā saṃviggamānasā;
```

```
Dvāraṃ avāpuritvāna <note>apāpuṇitvā (syā.)</note>, buddhaseṭṭhamapūjayiṃ.
```

<p rend="hangnum">§77.</p>

```
‘‘Satta uppalapupphāni, parikiṇṇāni <note>suvitthiṇṇāni (syā.)</note> ambare;
```

```
Chadiṃ karonto buddhassa, matthake dhārayanti te.
```

<p rend="hangnum">§78.</p>

```
‘‘Udaggacittā sumanā, vedajātā katañjalī;
```

```
Tattha cittaṃ pasādetvā, tāvatiṃsamagacchahaṃ.
```

<p rend="hangnum">§79.</p>

```
‘‘Mahānelassa chādanaṃ, dhārenti mama muddhani;
```

```
Dibbagandhaṃ pavāyāmi, sattuppalassidaṃ phalaṃ.
```

<p rend="hangnum">§80.</p>

```
‘‘Kadāci nīyamānāya, ñātisaṅghena me tadā;
```

```
Yāvatā parisā mayhaṃ, mahānelaṃ dharīyati.
```

<p rend="hangnum">§81.</p>

```
‘‘Sattati devarājūnaṃ, mahesittamakārayiṃ;
```

```
Sabbattha issarā hutvā, saṃsarāmi bhavābhave.
```

<p rend="hangnum">§82.</p>

```
‘‘Tesaṭṭhi <pb ed="T" n="2.0264" /> cakkavattīnaṃ, mahesittamakārayiṃ;
```

```
Sabbe mamanuvattanti, ādeyyavacanā ahuṃ.
```

<p rend="hangnum">§83.</p>

```
‘‘Uppalasseva me vaṇṇo, gandho ceva pavāyati;
```

```
Dubbaṇṇiyaṃ na jānāmi <note>duggatiṃ nābhijānāmi (syā. pī.)</note>, buddhapūjāyidaṃ phalaṃ.
```

<p rend="hangnum">§84.</p>

```
‘‘Iddhipādesu <pb ed="V" n="2.0187" /> kusalā, bojjhaṅgabhāvanā ratā;
```

```
Abhiññāpāramippattā, buddhapūjāyidaṃ phalaṃ.
```

<p rend="hangnum">§85.</p>

```
‘‘Satipaṭṭhānakusalā, samādhijhānagocarā;
```

```
Sammappadhānamanuyuttā, buddhapūjāyidaṃ phalaṃ.
```

<p rend="hangnum">§86.</p>

```
‘‘Vīriyaṃ <pb ed="M" n="2.0195" /> me dhuradhorayhaṃ, yogakkhemādhivāhanaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§87.</p>

```
‘‘Ekatiṃse <pb ed="P" n="2.0519" /> ito kappe, yaṃ pupphamabhipūjayiṃ;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§88.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§89.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§90.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ sattuppalamālikā bhikkhunī imā gāthāyo abhāsitthāti.

Sattuppalamālikātheriyāpadānaṃ aṭṭhamaṃ.

#### 9. Pañcadīpikātherīapadānaṃ

<p rend="hangnum">§91.</p>

```
‘‘Nagare <pb ed="T" n="2.0265" /> haṃsavatiyā, cārikī <note>cāriniṃ (syā.)</note> āsahaṃ tadā;
```

```
Ārāmena ca ārāmaṃ, carāmi kusalatthikā.
```

<p rend="hangnum">§92.</p>

```
‘‘Kāḷapakkhamhi divase, addasaṃ bodhimuttamaṃ;
```

```
Tattha cittaṃ pasādetvā, bodhimūle nisīdahaṃ.
```

<p rend="hangnum">§93.</p>

```
‘‘Garucittaṃ upaṭṭhetvā, sire katvāna añjaliṃ;
```

```
Somanassaṃ pavedetvā, evaṃ cintesi tāvade.
```

<p rend="hangnum">§94.</p>

```
‘‘‘Yadi buddho amitaguṇo, asamappaṭipuggalo;
```

```
Dassetu pāṭihīraṃ me, bodhi obhāsatu ayaṃ’.
```

<p rend="hangnum">§95.</p>

```
‘‘Saha āvajjite mayhaṃ, bodhi pajjali tāvade;
```

```
Sabbasoṇṇamayā āsi, disā sabbā virocati.
```

<p rend="hangnum">§96.</p>

```
‘‘Sattarattindivaṃ <pb ed="V" n="2.0188" /> <note>sattarattidivaṃ (pī. ka.)</note> tattha, bodhimūle nisīdahaṃ;
```

```
Sattame divase patte, dīpapūjaṃ akāsahaṃ.
```

<p rend="hangnum">§97.</p>

```
‘‘Āsanaṃ parivāretvā, pañcadīpāni pajjaluṃ;
```

```
Yāva udeti sūriyo, dīpā me pajjaluṃ tadā.
```

<p rend="hangnum">§98.</p>

```
‘‘Tena <pb ed="M" n="2.0196" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§99.</p>

```
‘‘Tattha me sukataṃ byamhaṃ, pañcadīpāti vuccati;
```

```
Saṭṭhiyojanamubbedhaṃ <note>satayojanamubbedhaṃ (sī. syā. pī.)</note>, tiṃsayojanavitthataṃ <note>saṭṭhi… (syā. pī.)</note>.
```

<p rend="hangnum">§100.</p>

```
‘‘Asaṅkhiyāni <pb ed="T" n="2.0266" /> dīpāni, parivāre jalanti me;
```

```
Yāvatā devabhavanaṃ, dīpālokena jotati.
```

<p rend="hangnum">§101.</p>

```
‘‘Parammukhā <pb ed="P" n="2.0520" /> nisīditvā <note>puratthābhimukhā santi (syā.), puratthābhimukhā thitā (pī.)</note>, yadi icchāmi passituṃ;
```

```
Uddhaṃ adho ca tiriyaṃ, sabbaṃ passāmi cakkhunā.
```

<p rend="hangnum">§102.</p>

```
‘‘Yāvatā abhikaṅkhāmi, daṭṭhuṃ sugataduggate <note>sukatadukkate (pī.</note>;
```

```
Tattha āvaraṇaṃ natthi, rukkhesu pabbatesu vā.
```

<p rend="hangnum">§103.</p>

```
‘‘Asīti devarājūnaṃ, mahesittamakārayiṃ;
```

```
Satānaṃ cakkavattīnaṃ, mahesittamakārayiṃ.
```

<p rend="hangnum">§104.</p>

```
‘‘Yaṃ yaṃ yonupapajjāmi, devattaṃ atha mānusaṃ;
```

```
Dīpasatasahassāni, parivāre jalanti me.
```

<p rend="hangnum">§105.</p>

```
‘‘Devalokā cavitvāna, uppajjiṃ mātukucchiyaṃ;
```

```
Mātukucchigatā santī <note>mātukucchigataṃ santiṃ (sī.)</note>, akkhi me na nimīlati.
```

<p rend="hangnum">§106.</p>

```
‘‘Dīpasatasahassāni, puññakammasamaṅgitā;
```

```
Jalanti sūtikāgehe <note>sūtighare pajjalanti (sabbattha)</note>, pañcadīpānidaṃ phalaṃ.
```

<p rend="hangnum">§107.</p>

```
‘‘Pacchime bhave sampatte, mānasaṃ vinivattayiṃ;
```

```
Ajarāmataṃ sītibhāvaṃ, nibbānaṃ phassayiṃ ahaṃ.
```

<p rend="hangnum">§108.</p>

```
‘‘Jātiyā sattavassāhaṃ, arahattamapāpuṇiṃ;
```

```
Upasampādayī buddho, guṇamaññāya gotamo.
```

<p rend="hangnum">§109.</p>

```
‘‘Maṇḍape rukkhamūle vā, pāsādesu guhāsu vā;
```

```
Suññāgāre <pb ed="T" n="2.0267" /> vasantiyā <note>ca jhāyante (sī.), ca jhāyantā (pī.), pajjhāyantā (syā.)</note>, pañcadīpā jalanti me.
```

<p rend="hangnum">§110.</p>

```
‘‘Dibbacakkhu <pb ed="M" n="2.0197" /><pb ed="V" n="2.0189" /> visuddhaṃ me, samādhikusalā ahaṃ;
```

```
Abhiññāpāramippattā, pañcadīpānidaṃ phalaṃ.
```

<p rend="hangnum">§111.</p>

```
‘‘Sabbavositavosānā, katakiccā anāsavā;
```

```
Pañcadīpā mahāvīra, pāde vandāmi <note>vandati (sī. ka.)</note> cakkhuma.
```

<p rend="hangnum">§112.</p>

```
‘‘Satasahassito kappe, yaṃ dīpamadadiṃ tadā;
```

```
Duggatiṃ nābhijānāmi, pañcadīpānidaṃ phalaṃ.
```

<p rend="hangnum">§113.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§114.</p>

```
‘‘Svāgataṃ <pb ed="P" n="2.0521" /> vata me āsi…pe… kataṃ buddhassa sāsanaṃ.
```

<p rend="hangnum">§115.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ pañcadīpikā bhikkhunī imā gāthāyo abhāsitthāti.

Pañcadīpikātheriyāpadānaṃ navamaṃ.

#### 10. Udakadāyikātherīapadānaṃ

<p rend="hangnum">§116.</p>

```
‘‘Nagare bandhumatiyā, ahosiṃ udahārikā;
```

```
Udahārena jīvāmi, tena posemi dārake.
```

<p rend="hangnum">§117.</p>

```
‘‘Deyyadhammo ca me natthi, puññakkhette anuttare;
```

```
Koṭṭhakaṃ upasaṅkamma, udakaṃ paṭṭhapesahaṃ.
```

<p rend="hangnum">§118.</p>

```
‘‘Tena <pb ed="T" n="2.0268" /> kammena sukatena, tāvatiṃsamagacchahaṃ;
```

```
Tattha me sukataṃ byamhaṃ, udahārena nimmitaṃ.
```

<p rend="hangnum">§119.</p>

```
‘‘Accharānaṃ sahassassa, ahañhi pavarā tadā;
```

```
Dasaṭṭhānehi tā sabbā, abhibhomi sadā ahaṃ.
```

<p rend="hangnum">§120.</p>

```
‘‘Paññāsaṃ devarājūnaṃ, mahesittamakārayiṃ;
```

```
Vīsaticakkavattīnaṃ, mahesittamakārayiṃ.
```

<p rend="hangnum">§121.</p>

```
‘‘Duve bhave saṃsarāmi, devatte atha mānuse;
```

```
Duggatiṃ nābhijānāmi, dakadānassidaṃ phalaṃ.
```

<p rend="hangnum">§122.</p>

```
‘‘Pabbatagge <pb ed="M" n="2.0198" /><pb ed="V" n="2.0190" /> dumagge vā, antalikkhe ca bhūmiyaṃ;
```

```
Yadā udakamicchāmi, khippaṃ paṭilabhāmahaṃ.
```

<p rend="hangnum">§123.</p>

```
‘‘Avuṭṭhikā disā natthi, santattā kuthitāpi <note>santattā kuthitā na ca (sī. pī.), santattā khuppitā hi me (syā.)</note> ca;
```

```
Mama saṅkappamaññāya, mahāmegho pavassati.
```

<p rend="hangnum">§124.</p>

```
‘‘Kadāci nīyamānāya, ñātisaṅghena me tadā;
```

```
Yadā icchāmahaṃ vassaṃ, mahāmegho ajāyatha.
```

<p rend="hangnum">§125.</p>

```
‘‘Uṇhaṃ vā pariḷāho vā, sarīre me na vijjati;
```

```
Kāye ca me rajo natthi, dakadānassidaṃ phalaṃ.
```

<p rend="hangnum">§126.</p>

```
‘‘Visuddhamanasā <pb ed="P" n="2.0522" /> ajja, apetamanapāpikā;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§127.</p>

```
‘‘Ekanavutito kappe, yaṃ dakaṃ adadiṃ tadā;
```

```
Duggatiṃ <pb ed="T" n="2.0269" /> nābhijānāmi, dakadānassidaṃ phalaṃ.
```

<p rend="hangnum">§128.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§129.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§130.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ udakadāyikā bhikkhunī imā gāthāyo abhāsitthāti.

Udakadāyikātheriyāpadānaṃ dasamaṃ.

<trailer rend="centre">Sumedhāvaggo paṭhamo.</trailer>

Tassuddānaṃ –

```
Sumedhā mekhalādāyī, maṇḍapaṃ saṅkamaṃ dadā;
```

```
Naḷamālī piṇḍadadā, kaṭacchu uppalappadā.
```

```
Dīpadā dakadā ceva, gāthāyo gaṇitā iha;
```

```
Ekagāthāsatañceva, tiṃsati ca taduttari <note>sattarasaṃ taduttari (syā.), sattādasa taduttariṃ (pī.)</note>.
```

### 2. Ekūposathikavaggo

#### 1. Ekūposathikātherīapadānaṃ

<p rend="hangnum">§1.</p>

```
‘‘Nagare <pb ed="T" n="2.0270" /><pb ed="M" n="2.0199" /><pb ed="V" n="2.0191" /> bandhumatiyā, bandhumā nāma khattiyo;
```

```
Divase puṇṇamāya so, upavasi uposathaṃ.
```

<p rend="hangnum">§2.</p>

```
‘‘Ahaṃ tena samayena, kumbhadāsī ahaṃ tahiṃ;
```

```
Disvā sarājakaṃ senaṃ, evāhaṃ cintayiṃ tadā.
```

<p rend="hangnum">§3.</p>

```
‘Rājāpi rajjaṃ chaḍḍetvā, upavasi uposathaṃ;
```

```
Saphalaṃ nūna taṃ kammaṃ, janakāyo pamodito’.
```

<p rend="hangnum">§4.</p>

```
‘‘Yoniso <pb ed="P" n="2.0523" /> paccavekkhitvā, duggaccañca <note>duggatiñca (syā.)</note> daliddataṃ <note>daḷiddataṃ (sī.)</note>;
```

```
Mānasaṃ sampahaṃsitvā, upavasiṃ uposathaṃ.
```

<p rend="hangnum">§5.</p>

```
‘‘Ahaṃ uposathaṃ katvā, sammāsambuddhasāsane;
```

```
Tena kammena sukatena, tāvatiṃsamagacchahaṃ.
```

<p rend="hangnum">§6.</p>

```
‘‘Tattha me sukataṃ byamhaṃ, ubbhayojanamuggataṃ <note>uddhaṃ yojanamuggataṃ (sī. syā. pī.)</note>;
```

```
Kūṭāgāravarūpetaṃ, mahāsanasubhūsitaṃ.
```

<p rend="hangnum">§7.</p>

```
‘‘Accharā satasahassā, upatiṭṭhanti maṃ sadā;
```

```
Aññe deve atikkamma, atirocāmi sabbadā.
```

<p rend="hangnum">§8.</p>

```
‘‘Catusaṭṭhi devarājūnaṃ, mahesittamakārayiṃ;
```

```
Tesaṭṭhi cakkavattīnaṃ, mahesittamakārayiṃ.
```

<p rend="hangnum">§9.</p>

```
‘‘Suvaṇṇavaṇṇā <pb ed="T" n="2.0271" /> hutvāna, bhavesu saṃsarāmahaṃ;
```

```
Sabbattha pavarā homi, uposathassidaṃ phalaṃ.
```

<p rend="hangnum">§10.</p>

```
‘‘Hatthiyānaṃ assayānaṃ, rathayānañca sīvikaṃ <note>kevalaṃ (sī. syā. pī.)</note>;
```

```
Labhāmi sabbamevetaṃ, uposathassidaṃ phalaṃ.
```

<p rend="hangnum">§11.</p>

```
‘‘Soṇṇamayaṃ rūpimayaṃ, athopi phalikāmayaṃ;
```

```
Lohitaṅgamayañceva, sabbaṃ paṭilabhāmahaṃ.
```

<p rend="hangnum">§12.</p>

```
‘‘Koseyyakambaliyāni<pb ed="V" n="2.0192" />, khomakappāsikāni ca;
```

```
Mahagghāni ca vatthāni, sabbaṃ paṭilabhāmahaṃ.
```

<p rend="hangnum">§13.</p>

```
‘‘Annaṃ <pb ed="M" n="2.0200" /> pānaṃ khādanīyaṃ, vatthasenāsanāni ca;
```

```
Sabbametaṃ paṭilabhe, uposathassidaṃ phalaṃ.
```

<p rend="hangnum">§14.</p>

```
‘‘Varagandhañca mālañca, cuṇṇakañca vilepanaṃ;
```

```
Sabbametaṃ paṭilabhe, uposathassidaṃ phalaṃ.
```

<p rend="hangnum">§15.</p>

```
‘‘Kūṭāgārañca pāsādaṃ, maṇḍapaṃ hammiyaṃ guhaṃ;
```

```
Sabbametaṃ paṭilabhe, uposathassidaṃ phalaṃ.
```

<p rend="hangnum">§16.</p>

```
‘‘Jātiyā sattavassāhaṃ, pabbajiṃ anagāriyaṃ;
```

```
Aḍḍhamāse asampatte, arahattamapāpuṇiṃ.
```

<p rend="hangnum">§17.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§18.</p>

```
‘‘Ekanavutito <pb ed="P" n="2.0524" /> kappe, yaṃ kammamakariṃ tadā;
```

```
Duggatiṃ nābhijānāmi, uposathassidaṃ phalaṃ.
```

<p rend="hangnum">§19.</p>

```
‘‘Kilesā <pb ed="T" n="2.0272" /> jhāpitā mayhaṃ…pe… viharāmi anāsavā.
```

<p rend="hangnum">§20.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§21.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ ekūposathikā bhikkhunī imā gāthāyo abhāsitthāti.

Ekūposathikātheriyāpadānaṃ paṭhamaṃ.

#### 2. Saḷalapupphikātherīapadānaṃ

<p rend="hangnum">§22.</p>

```
‘‘Candabhāgānadītīre, ahosiṃ kinnarī tadā;
```

```
Addasāhaṃ devadevaṃ, caṅkamantaṃ narāsabhaṃ.
```

<p rend="hangnum">§23.</p>

```
‘‘Ocinitvāna saḷalaṃ, buddhaseṭṭhassadāsahaṃ;
```

```
Upasiṅghi mahāvīro, saḷalaṃ devagandhikaṃ.
```

<p rend="hangnum">§24.</p>

```
‘‘Paṭiggahetvā <pb ed="V" n="2.0193" /> sambuddho, vipassī lokanāyako;
```

```
Upasiṅghi mahāvīro, pekkhamānāya me tadā.
```

<p rend="hangnum">§25.</p>

```
‘‘Añjaliṃ paggahetvāna, vanditvā dvipaduttamaṃ <note>dipaduttamaṃ (sī. syā. pī.)</note>;
```

```
Sakaṃ cittaṃ pasādetvā, tato pabbatamāruhiṃ.
```

<p rend="hangnum">§26.</p>

```
‘‘Ekanavutito <pb ed="M" n="2.0201" /> kappe, yaṃ pupphamadadiṃ tadā;
```

```
Duggatiṃ nābhijānāmi, buddhapūjāyidaṃ phalaṃ.
```

<p rend="hangnum">§27.</p>

```
‘‘Kilesā <pb ed="T" n="2.0273" /> jhāpitā mayhaṃ…pe… viharāmi anāsavā.
```

<p rend="hangnum">§28.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§29.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ saḷalapupphikā bhikkhunī imā gāthāyo abhāsitthāti.

Saḷalapupphikātheriyāpadānaṃ dutiyaṃ.

#### 3. Modakadāyikātherīapadānaṃ

<p rend="hangnum">§30.</p>

```
‘‘Nagare bandhumatiyā, kumbhadāsī ahosahaṃ;
```

```
Mama bhāgaṃ gahetvāna, gacchaṃ udakahārikā <note>udakahārikaṃ (sī.), udakahārike (syā.)</note>.
```

<p rend="hangnum">§31.</p>

```
‘‘Panthamhi samaṇaṃ disvā, santacittaṃ samāhataṃ;
```

```
Pasannacittā sumanā, modake tīṇidāsahaṃ.
```

<p rend="hangnum">§32.</p>

```
‘‘Tena <pb ed="P" n="2.0525" /> kammena sukatena, cetanāpaṇidhīhi ca;
```

```
Ekanavutikappāni <note>ekūnatiṃsakappāni (syā.)</note>, vinipātaṃ nagacchahaṃ.
```

<p rend="hangnum">§33.</p>

```
‘‘Sampatti taṃ <note>sampattiñca (syā.), sampattikaṃ (ka.)</note> karitvāna, sabbaṃ anubhaviṃ ahaṃ;
```

```
Modake tīṇi datvāna, pattāhaṃ acalaṃ padaṃ.
```

<p rend="hangnum">§34.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§35.</p>

```
‘‘Svāgataṃ <pb ed="T" n="2.0274" /> vata me āsi…pe… kataṃ buddhassa sāsanaṃ.
```

<p rend="hangnum">§36.</p>

```
‘‘Paṭisambhidā <pb ed="V" n="2.0194" /> catasso…pe… kataṃ buddhassa sāsanaṃ’’.
```

Itthaṃ sudaṃ modakadāyikā bhikkhunī imā gāthāyo abhāsitthāti.

Modakadāyikātheriyāpadānaṃ tatiyaṃ.

#### 4. Ekāsanadāyikātherīapadānaṃ

<p rend="hangnum">§37.</p>

```
‘‘Nagare <pb ed="M" n="2.0202" /> haṃsavatiyā, ahosiṃ bālikā <note>mālikā (syā. pī.)</note> tadā;
```

```
Mātā ca me pitā ceva, kammantaṃ agamaṃsu te.
```

<p rend="hangnum">§38.</p>

```
‘‘Majjhanhikamhi sūriye, addasaṃ samaṇaṃ ahaṃ;
```

```
Vīthiyā anugacchantaṃ, āsanaṃ paññapesahaṃ.
```

<p rend="hangnum">§39.</p>

```
‘‘Gonakāvikatikāhi <note>gonakacittakādīhi (sī.)</note>, paññapetvā mamāsanaṃ;
```

```
Pasannacittā sumanā, idaṃ vacanamabraviṃ.
```

<p rend="hangnum">§40.</p>

```
‘‘‘Santattā kuthitā bhūmi, sūro majjhanhike ṭhito;
```

```
Mālutā ca na vāyanti, kālo cevettha mehiti <note>cettha upaṭṭhito (sī.), cevatthaṃ eti taṃ (pī.)</note>.
```

<p rend="hangnum">§41.</p>

```
‘‘‘Paññattamāsanamidaṃ, tavatthāya mahāmuni;
```

```
Anukampaṃ upādāya, nisīda mama āsane’.
```

<p rend="hangnum">§42.</p>

```
‘‘Nisīdi tattha samaṇo, sudanto suddhamānaso;
```

```
Tassa pattaṃ gahetvāna, yathārandhaṃ adāsahaṃ.
```

<p rend="hangnum">§43.</p>

```
‘‘Tena <pb ed="T" n="2.0275" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§44.</p>

```
‘‘Tattha me sukataṃ byamhaṃ, āsanena sunimmitaṃ;
```

```
Saṭṭhiyojanamubbedhaṃ, tiṃsayojanavitthataṃ.
```

<p rend="hangnum">§45.</p>

```
‘‘Soṇṇamayā <pb ed="P" n="2.0526" /> maṇimayā, athopi phalikāmayā;
```

```
Lohitaṅgamayā ceva, pallaṅkā vividhā mama.
```

<p rend="hangnum">§46.</p>

```
‘‘Tūlikā vikatikāhi, kaṭṭissacittakāhi ca;
```

```
Uddaekantalomī ca, pallaṅkā me susaṇṭhitā <note>susanthatā (sī.)</note>.
```

<p rend="hangnum">§47.</p>

```
‘‘Yadā <pb ed="V" n="2.0195" /> icchāmi gamanaṃ, hāsakhiḍḍasamappitā;
```

```
Saha pallaṅkaseṭṭhena, gacchāmi mama patthitaṃ.
```

<p rend="hangnum">§48.</p>

```
‘‘Asīti devarājūnaṃ, mahesittamakārayiṃ;
```

```
Sattati cakkavattīnaṃ, mahesittamakārayiṃ.
```

<p rend="hangnum">§49.</p>

```
‘‘Bhavābhave <pb ed="M" n="2.0203" /> saṃsarantī, mahābhogaṃ labhāmahaṃ;
```

```
Bhoge me ūnatā natthi, ekāsanassidaṃ phalaṃ <note>ekāsanaphalaṃ idaṃ (sabbattha) evamuparipi</note>.
```

<p rend="hangnum">§50.</p>

```
‘‘Duve bhave saṃsarāmi, devatte atha mānuse;
```

```
Aññe bhave na jānāmi, ekāsanassidaṃ phalaṃ.
```

<p rend="hangnum">§51.</p>

```
‘‘Duve kule pajāyāmi, khattiye cāpi brāhmaṇe;
```

```
Uccākulīnā <note>uccākulikā (syā. pī. ka.)</note> sabbattha, ekāsanassidaṃ phalaṃ.
```

<p rend="hangnum">§52.</p>

```
‘‘Domanassaṃ na jānāmi, cittasantāpanaṃ mama;
```

```
Vevaṇṇiyaṃ na jānāmi, ekāsanassidaṃ phalaṃ.
```

<p rend="hangnum">§53.</p>

```
‘‘Dhātiyo <pb ed="T" n="2.0276" /> maṃ upaṭṭhanti, khujjā celāpikā <note>khelāpikā (sī.), celāvikā (pī.)</note> bahū;
```

```
Aṅkena aṅkaṃ gacchāmi, ekāsanassidaṃ phalaṃ.
```

<p rend="hangnum">§54.</p>

```
‘‘Aññā nhāpenti bhojenti, aññā ramenti maṃ sadā;
```

```
Aññā gandhaṃ vilimpanti, ekāsanassidaṃ phalaṃ <note>aññā mameva nhāpenti, aññā bhojenti bhojanaṃ; aññā maṃ alaṅkaronti, aññā ramenti maṃ saddhā; (syā.)</note>.
```

<p rend="hangnum">§55.</p>

```
‘‘Maṇḍape rukkhamūle vā, suññāgāre vasantiyā;
```

```
Mama saṅkappamaññāya, pallaṅko upatiṭṭhati.
```

<p rend="hangnum">§56.</p>

```
‘‘Ayaṃ pacchimako mayhaṃ, carimo vattate bhavo;
```

```
Ajjāpi rajjaṃ chaḍḍetvā, pabbajiṃ anagāriyaṃ.
```

<p rend="hangnum">§57.</p>

```
‘‘Satasahassito kappe, yaṃ dānamadadiṃ tadā;
```

```
Duggatiṃ nābhijānāmi, ekāsanassidaṃ phalaṃ.
```

<p rend="hangnum">§58.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§59.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§60.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ ekāsanadāyikā bhikkhunī imā gāthāyo abhāsitthāti.

Ekāsanadāyikātheriyāpadānaṃ catutthaṃ.

#### 5. Pañcadīpadāyikātherīapadānaṃ

<p rend="hangnum">§61.</p>

```
‘‘Nagare <pb ed="T" n="2.0277" /><pb ed="M" n="2.0204" /><pb ed="V" n="2.0196" /><pb ed="P" n="2.0527" /> haṃsavatiyā, cārikī <note>cārikā (sī. syā.)</note> āsahaṃ tadā;
```

```
Ārāmena ca ārāmaṃ <note>ārāmena vihārena (syā. pī.)</note>, carāmi kusalatthikā.
```

<p rend="hangnum">§62.</p>

```
‘‘Kāḷapakkhamhi divase, addasaṃ bodhimuttamaṃ;
```

```
Tattha cittaṃ pasādetvā, bodhimūle nisīdahaṃ.
```

<p rend="hangnum">§63.</p>

```
‘‘Garucittaṃ upaṭṭhetvā, sire katvāna añjaliṃ;
```

```
Somanassaṃ pavedetvā, evaṃ cintesi tāvade.
```

<p rend="hangnum">§64.</p>

```
‘‘‘Yadi buddho amitaguṇo, asamappaṭipuggalo;
```

```
Dassetu pāṭihīraṃ me, bodhi obhāsatu ayaṃ’.
```

<p rend="hangnum">§65.</p>

```
‘‘Saha āvajjite mayhaṃ, bodhi pajjali tāvade;
```

```
Sabbasoṇṇamayā āsi, disā sabbā virocati.
```

<p rend="hangnum">§66.</p>

```
‘‘Sattarattindivaṃ tattha, bodhimūle nisīdahaṃ;
```

```
Sattame divase patte, dīpapūjaṃ akāsahaṃ.
```

<p rend="hangnum">§67.</p>

```
‘‘Āsanaṃ parivāretvā, pañca dīpāni pajjaluṃ;
```

```
Yāva udeti sūriyo, dīpā me pajjaluṃ tadā.
```

<p rend="hangnum">§68.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§69.</p>

```
‘‘Tattha me sukataṃ byamhaṃ, pañcadīpāti vuccati;
```

```
Saṭṭhiyojanamubbedhaṃ, tiṃsayojanavitthataṃ.
```

<p rend="hangnum">§70.</p>

```
‘‘Asaṅkhiyāni <pb ed="T" n="2.0278" /> dīpāni, parivāre jaliṃsu me;
```

```
Yāvatā devabhavanaṃ, dīpālokena jotati.
```

<p rend="hangnum">§71.</p>

```
‘‘Parammukhā <note>pubbamukhā (syā.)</note> nisīditvā, yadi icchāmi passituṃ;
```

```
Uddhaṃ adho ca tiriyaṃ, sabbaṃ passāmi cakkhunā.
```

<p rend="hangnum">§72.</p>

```
‘‘Yāvatā abhikaṅkhāmi, daṭṭhuṃ sugataduggate <note>sukatadukkaṭe (pī.)</note>;
```

```
Tattha āvaraṇaṃ natthi, rukkhesu pabbatesu vā.
```

<p rend="hangnum">§73.</p>

```
‘‘Asīti devarājūnaṃ, mahesittamakārayiṃ;
```

```
Satānaṃ cakkavattīnaṃ, mahesittamakārayiṃ.
```

<p rend="hangnum">§74.</p>

```
‘‘Yaṃ <pb ed="M" n="2.0205" /><pb ed="V" n="2.0197" /><pb ed="P" n="2.0528" /> yaṃ yonupapajjāmi, devattaṃ atha mānusaṃ;
```

```
Dīpasatasahassāni, parivāre jalanti me.
```

<p rend="hangnum">§75.</p>

```
‘‘Devalokā cavitvāna, uppajjiṃ mātukucchiyaṃ;
```

```
Mātukucchigatā santī, akkhi me na nimīlati.
```

<p rend="hangnum">§76.</p>

```
‘‘Dīpasatasahassāni, puññakammasamaṅgitā;
```

```
Jalanti sūtikāgehe, pañcadīpānidaṃ phalaṃ.
```

<p rend="hangnum">§77.</p>

```
‘‘Pacchime bhave sampatte, mānasaṃ vinivattayiṃ;
```

```
Ajarāmataṃ sītibhāvaṃ, nibbānaṃ phassayiṃ ahaṃ.
```

<p rend="hangnum">§78.</p>

```
‘‘Jātiyā sattavassāhaṃ, arahattamapāpuṇiṃ;
```

```
Upasampādayī buddho, guṇamaññāya gotamo.
```

<p rend="hangnum">§79.</p>

```
‘‘Maṇḍape rukkhamūle vā, suññāgāre vasantiyā;
```

```
Sadā pajjalate dīpaṃ, pañcadīpānidaṃ phalaṃ.
```

<p rend="hangnum">§80.</p>

```
‘‘Dibbacakkhu visuddhaṃ <pb ed="T" n="2.0279" /> me, samādhikusalā ahaṃ;
```

```
Abhiññāpāramippattā, pañcadīpānidaṃ phalaṃ.
```

<p rend="hangnum">§81.</p>

```
‘‘Sabbavositavosānā, katakiccā anāsavā;
```

```
Pañcadīpā mahāvīra, pāde vandāmi cakkhuma.
```

<p rend="hangnum">§82.</p>

```
‘‘Satasahassito kappe, yaṃ dīpamadadiṃ tadā;
```

```
Duggatiṃ nābhijānāmi, pañcadīpānidaṃ phalaṃ.
```

<p rend="hangnum">§83.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§84.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§85.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ pañcadīpadāyikā bhikkhunī imā gāthāyo abhāsitthāti.

Pañcadīpadāyikātheriyāpadānaṃ pañcamaṃ.

#### 6. Naḷamālikātherīapadānaṃ

<p rend="hangnum">§86.</p>

```
‘‘Candabhāgānadītīre<pb ed="V" n="2.0198" />, ahosiṃ kinnarī tadā;
```

```
Addasaṃ virajaṃ buddhaṃ, sayambhuṃ aparājitaṃ.
```

<p rend="hangnum">§87.</p>

```
‘‘Pasannacittā <pb ed="M" n="2.0206" /><pb ed="P" n="2.0529" /> sumanā, vedajātā katañjalī;
```

```
Naḷamālaṃ gahetvāna, sayambhuṃ abhipūjayiṃ.
```

<p rend="hangnum">§88.</p>

```
‘‘Tena <pb ed="T" n="2.0280" /> kammena sukatena, cetanāpaṇidhīhi ca;
```

```
Jahitvā kinnarīdehaṃ <note>mānasaṃ dehaṃ (sī. pī. ka.) sumedhāvaggepi</note>, tāvatiṃsamagacchahaṃ.
```

<p rend="hangnum">§89.</p>

```
‘‘Chattiṃsadevarājūnaṃ, mahesittamakārayiṃ;
```

```
Manasā patthitaṃ mayhaṃ, nibbattati yathicchitaṃ.
```

<p rend="hangnum">§90.</p>

```
‘‘Dasannaṃ cakkavattīnaṃ, mahesittamakārayiṃ;
```

```
Ocitattāva <note>sucitattāva (pī.)</note> hutvāna, saṃsarāmi bhavesvahaṃ.
```

<p rend="hangnum">§91.</p>

```
‘‘Kusalaṃ vijjate mayhaṃ, pabbajiṃ anagāriyaṃ;
```

```
Pūjārahā ahaṃ ajja, sakyaputtassa sāsane.
```

<p rend="hangnum">§92.</p>

```
‘‘Visuddhamanasā ajja, apetamanapāpikā;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§93.</p>

```
‘‘Catunnavutito kappe, yaṃ buddhamabhipūjayiṃ;
```

```
Duggatiṃ nābhijānāmi, naḷamālāyidaṃ phalaṃ.
```

<p rend="hangnum">§94.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§95.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§96.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ naḷamālikā bhikkhunī imā gāthāyo abhāsitthāti.

Naḷamālikātheriyāpadānaṃ chaṭṭhaṃ.

#### 7. Mahāpajāpatigotamītherīapadānaṃ

<p rend="hangnum">§97.</p>

```
‘‘Ekadā <pb ed="T" n="2.0281" /><pb ed="V" n="2.0199" /> lokapajjoto, vesāliyaṃ mahāvane;
```

```
Kūṭāgāre susālāyaṃ, vasate narasārathi.
```

<p rend="hangnum">§98.</p>

```
‘‘Tadā jinassa mātucchā, mahāgotami bhikkhunī;
```

```
Tahiṃ kate <note>tahiṃyeva (syā.)</note> pure ramme, vasī bhikkhunupassaye.
```

<p rend="hangnum">§99.</p>

```
‘‘Bhikkhunīhi <pb ed="M" n="2.0207" /> vimuttāhi, satehi saha pañcahi;
```

```
Rahogatāya tassevaṃ, citassāsi <note>cittassāpi (syā.)</note> vitakkitaṃ.
```

<p rend="hangnum">§100.</p>

```
‘‘Buddhassa parinibbānaṃ, sāvakaggayugassa vā;
```

```
Rāhulānandanandānaṃ, nāhaṃ lacchāmi passituṃ.
```

<p rend="hangnum">§101.</p>

```
‘‘Buddhassa parinibbānā, sāvakaggayugassa vā;
```

```
Mahākassapanandānaṃ, ānandarāhulāna ca.
```

<p rend="hangnum">§102.</p>

```
‘‘Paṭikaccāyusaṅkhāraṃ <note>paṭigaccāyusaṅkhāre (sī.)</note><pb ed="P" n="2.0530" />, osajjitvāna nibbutiṃ;
```

```
Gaccheyyaṃ lokanāthena, anuññātā mahesinā.
```

<p rend="hangnum">§103.</p>

```
‘‘Tathā pañcasatānampi, bhikkhunīnaṃ vitakkitaṃ;
```

```
Āsi khemādikānampi, etadeva vitakkitaṃ.
```

<p rend="hangnum">§104.</p>

```
‘‘Bhūmicālo tadā āsi, nāditā devadundubhī;
```

```
Upassayādhivatthāyo, devatā sokapīḷitā.
```

<p rend="hangnum">§105.</p>

```
‘‘Vilapantā sukaruṇaṃ <note>sakaruṇaṃ (sī. syā. pī.)</note>, tatthassūni pavattayuṃ;
```

```
Mittā <note>sabbā (syā. pī.)</note> bhikkhuniyo tāhi, upagantvāna gotamiṃ.
```

<p rend="hangnum">§106.</p>

```
‘‘Nipacca sirasā pāde, idaṃ vacanamabravuṃ;
```

```
‘Tattha toyalavāsittā, mayamayye rahogatā.
```

<p rend="hangnum">§107.</p>

```
‘‘‘Sā <pb ed="T" n="2.0282" /> calā calitā bhūmi, nāditā devadundubhī;
```

```
Paridevā ca suyyante, kimatthaṃ nūna gotamī’.
```

<p rend="hangnum">§108.</p>

```
‘‘Tadā avoca sā sabbaṃ, yathāparivitakkitaṃ;
```

```
Tāyopi sabbā āhaṃsu, yathāparivitakkitaṃ.
```

<p rend="hangnum">§109.</p>

```
‘‘‘Yadi te rucitaṃ ayye, nibbānaṃ paramaṃ sivaṃ;
```

```
Nibbāyissāma sabbāpi, buddhānuññāya subbate.
```

<p rend="hangnum">§110.</p>

```
‘‘‘Mayaṃ <pb ed="V" n="2.0200" /> sahāva nikkhantā, gharāpi ca bhavāpi ca;
```

```
Sahāyeva gamissāma, nibbānaṃ padamuttamaṃ’.
```

<p rend="hangnum">§111.</p>

```
‘‘‘Nibbānāya vajantīnaṃ, kiṃ vakkhāmī’ti sā vadaṃ;
```

```
Saha sabbāhi niggañchi, bhikkhunīnilayā tadā.
```

<p rend="hangnum">§112.</p>

```
‘‘Upassaye <pb ed="M" n="2.0208" /> yādhivatthā, devatā tā khamantu me;
```

```
Bhikkhunīnilayassedaṃ, pacchimaṃ dassanaṃ mama.
```

<p rend="hangnum">§113.</p>

```
‘‘Na jarā maccu vā yattha, appiyehi samāgamo;
```

```
Piyehi na viyogotthi, taṃ vajissaṃ <note>taṃ vajjiyaṃ (syā.)</note> asaṅkhataṃ.
```

<p rend="hangnum">§114.</p>

```
‘‘Avītarāgā taṃ sutvā, vacanaṃ sugatorasā;
```

```
Sokaṭṭā parideviṃsu, aho no appapuññatā.
```

<p rend="hangnum">§115.</p>

```
‘‘Bhikkhunīnilayo <pb ed="P" n="2.0531" /> suñño, bhūto tāhi vinā ayaṃ;
```

```
Pabhāte viya tārāyo, na dissanti jinorasā.
```

<p rend="hangnum">§116.</p>

```
‘‘Nibbānaṃ gotamī yāti, satehi saha pañcahi;
```

```
Nadīsatehiva saha, gaṅgā pañcahi sāgaraṃ.
```

<p rend="hangnum">§117.</p>

```
‘‘Rathiyāya <pb ed="T" n="2.0283" /> vajantiyo <note>vajantiṃ taṃ (sī.), vajanti taṃ (syā.), vajantānaṃ (pī.)</note>, disvā saddhā upāsikā;
```

```
Gharā nikkhamma pādesu, nipacca idamabravuṃ.
```

<p rend="hangnum">§118.</p>

```
‘‘‘Pasīdassu mahābhoge, anāthāyo vihāya no;
```

```
Tayā na yuttā <note>yuttaṃ (sī. syā. pī.)</note> nibbātuṃ, icchaṭṭā vilapiṃsu tā’.
```

<p rend="hangnum">§119.</p>

```
‘‘Tāsaṃ sokapahānatthaṃ, avoca madhuraṃ giraṃ;
```

```
‘Ruditena alaṃ puttā, hāsakāloyamajja vo.
```

<p rend="hangnum">§120.</p>

```
‘‘‘Pariññātaṃ mayā dukkhaṃ, dukkhahetu vivajjito;
```

```
Nirodho me sacchikato, maggo cāpi subhāvito.
```

Paṭhamaṃ bhāṇavāraṃ.

<p rend="hangnum">§121.</p>

```
‘‘‘Pariciṇṇo mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§122.</p>

```
‘‘‘Yassatthāya pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§123.</p>

```
‘‘‘Buddho <pb ed="V" n="2.0201" /> tassa ca saddhammo, anūno yāva tiṭṭhati;
```

```
Nibbātuṃ tāva kālo me, mā maṃ socatha puttikā.
```

<p rend="hangnum">§124.</p>

```
‘‘‘Koṇḍaññānandanandādī<pb ed="M" n="2.0209" />, tiṭṭhanti rāhulo jino;
```

```
Sukhito sahito saṅgho, hatadabbā ca titthiyā.
```

<p rend="hangnum">§125.</p>

```
‘‘‘Okkākavaṃsassa yaso, ussito māramaddano;
```

```
Nanu sampati kālo me, nibbānatthāya puttikā.
```

<p rend="hangnum">§126.</p>

```
‘‘‘Cirappabhuti <pb ed="T" n="2.0284" /> yaṃ mayhaṃ, patthitaṃ ajja sijjhate;
```

```
Ānandabherikāloyaṃ, kiṃ vo assūhi puttikā.
```

<p rend="hangnum">§127.</p>

```
‘‘‘Sace mayi dayā atthi, yadi catthi kataññutā;
```

```
Saddhammaṭṭhitiyā sabbā, karotha vīriyaṃ daḷhaṃ.
```

<p rend="hangnum">§128.</p>

```
‘‘‘Thīnaṃ adāsi pabbajjaṃ, sambuddho yācito mayā;
```

```
Tasmā yathāhaṃ nandissaṃ, tathā tamanutiṭṭhatha’.
```

<p rend="hangnum">§129.</p>

```
‘‘Tā evamanusāsitvā, bhikkhunīhi purakkhatā;
```

```
Upecca buddhaṃ vanditvā, idaṃ vacanamabravi.
```

<p rend="hangnum">§130.</p>

```
‘‘‘Ahaṃ <pb ed="P" n="2.0532" /> sugata te mātā, tvañca vīra pitā mama;
```

```
Saddhammasukhada <note>saddhammasukhado (sī. syā. pī.)</note> nātha, tayā jātāmhi gotama.
```

<p rend="hangnum">§131.</p>

```
‘‘‘Saṃvaddhitoyaṃ sugata, rūpakāyo mayā tava;
```

```
Anindito <note>ānandiyo (syā.), anindiyo (pī.)</note> dhammakāyo <note>dhammatanu (sī. pī. ka.)</note>, mama saṃvaddhito tayā.
```

<p rend="hangnum">§132.</p>

```
‘‘‘Muhuttaṃ taṇhāsamaṇaṃ, khīraṃ tvaṃ pāyito mayā;
```

```
Tayāhaṃ santamaccantaṃ, dhammakhīrañhi <note>dhammakhīrampi (syā., ka.)</note> pāyitā.
```

<p rend="hangnum">§133.</p>

```
‘‘‘Bandhanārakkhane mayhaṃ, aṇaṇo <note>anaṇo (sī. syā. pī.)</note> tvaṃ mahāmune;
```

```
Puttakāmā thiyo yācaṃ, labhanti tādisaṃ sutaṃ.
```

<p rend="hangnum">§134.</p>

```
‘‘‘Mandhātādinarindānaṃ, yā mātā sā bhavaṇṇave;
```

```
Nimuggāhaṃ tayā putta, tāritā bhavasāgarā.
```

<p rend="hangnum">§135.</p>

```
‘‘‘Rañño mātā mahesīti, sulabhaṃ nāmamitthinaṃ;
```

```
Buddhamātāti yaṃ nāmaṃ, etaṃ paramadullabhaṃ.
```

<p rend="hangnum">§136.</p>

```
‘‘‘Tañca <pb ed="T" n="2.0285" /> laddhaṃ mahāvīra, paṇidhānaṃ mamaṃ tayā;
```

```
Aṇukaṃ vā mahantaṃ vā, taṃ sabbaṃ pūritaṃ mayā.
```

<p rend="hangnum">§137.</p>

```
‘‘‘Parinibbātumicchāmi<pb ed="M" n="2.0210" /><pb ed="V" n="2.0202" />, vihāyemaṃ kaḷevaraṃ;
```

```
Anujānāhi me vīra, dukkhantakara nāyaka.
```

<p rend="hangnum">§138.</p>

```
‘‘‘Cakkaṅkusadhajākiṇṇe, pāde kamalakomale;
```

```
Pasārehi paṇāmaṃ te, karissaṃ puttauttame <note>puttapemasā (sī. pī.), puttapemahaṃ (syā.)</note>.
```

<p rend="hangnum">§139.</p>

```
‘‘‘Suvaṇṇarāsisaṅkāsaṃ, sarīraṃ kuru pākaṭaṃ;
```

```
Katvā dehaṃ sudiṭṭhaṃ te, santiṃ gacchāmi nāyaka’.
```

<p rend="hangnum">§140.</p>

```
‘‘Dvattiṃsalakkhaṇūpetaṃ, suppabhālaṅkataṃ tanuṃ;
```

```
Sañjhāghanāva bālakkaṃ, mātucchaṃ dassayī jino.
```

<p rend="hangnum">§141.</p>

```
‘‘Phullāravindasaṃkāse, taruṇādiccasappabhe;
```

```
Cakkaṅkite pādatale, tato sā sirasā pati.
```

<p rend="hangnum">§142.</p>

```
‘‘‘Paṇamāmi narādicca, ādiccakulaketukaṃ;
```

```
Pacchime maraṇe mayhaṃ <note>saraṇaṃ mayhaṃ (syā.)</note>, na taṃ ikkhāmahaṃ puno.
```

<p rend="hangnum">§143.</p>

```
‘‘‘Itthiyo <pb ed="P" n="2.0533" /> nāma lokagga, sabbadosākarā matā;
```

```
Yadi ko catthi doso me, khamassu karuṇākara.
```

<p rend="hangnum">§144.</p>

```
‘‘‘Itthikānañca pabbajjaṃ, haṃ taṃ yāciṃ punappunaṃ;
```

```
Tattha ce atthi doso me, taṃ khamassu narāsabha.
```

<p rend="hangnum">§145.</p>

```
‘‘‘Mayā bhikkhuniyo vīra, tavānuññāya sāsitā;
```

```
Tatra ce atthi dunnītaṃ, taṃ khamassu khamādhipa <note>khamādhiti (syā.), khamāpito (ka.)</note>.
```

<p rend="hangnum">§146.</p>

```
‘‘‘Akkhante <pb ed="T" n="2.0286" /> nāma khantabbaṃ, kiṃ bhave guṇabhūsane;
```

```
Kimuttaraṃ te vakkhāmi, nibbānāya vajantiyā.
```

<p rend="hangnum">§147.</p>

```
‘‘‘Suddhe anūne mama bhikkhusaṅghe, lokā ito nissarituṃ khamante;
```

```
Pabhātakāle byasanaṅgatānaṃ, disvāna niyyātiva candalekhā’.
```

<p rend="hangnum">§148.</p>

```
‘‘‘Tadetarā bhikkhuniyo jinaggaṃ, tārāva candānugatā sumeruṃ;
```

```
Padakkhiṇaṃ kacca nipacca pāde, ṭhitā mukhantaṃ samudikkhamānā.
```

<p rend="hangnum">§149.</p>

```
‘‘‘Na <pb ed="M" n="2.0211" /> tittipubbaṃ tava dassanena, cakkhuṃ na sotaṃ tava bhāsitena;
```

```
Cittaṃ mamaṃ kevalamekameva, pappuyya taṃ dhammarasena titti.
```

<p rend="hangnum">§150.</p>

```
‘‘‘Nadato parisāyaṃ te, vāditabbapahārino;
```

```
Ye te dakkhanti vadanaṃ, dhaññā te narapuṅgava.
```

<p rend="hangnum">§151.</p>

```
‘‘‘Dīghaṅgulī <pb ed="V" n="2.0203" /> tambanakhe, subhe āyatapaṇhike;
```

```
Ye pāde paṇamissanti <note>paṇamāyanti (syā.)</note>, tepi dhaññā guṇandhara.
```

<p rend="hangnum">§152.</p>

```
‘‘‘Madhurāni <pb ed="P" n="2.0534" /> pahaṭṭhāni, dosagghāni hitāni ca;
```

```
Ye te vākyāni suyyanti, tepi dhaññā naruttama.
```

<p rend="hangnum">§153.</p>

```
‘‘‘Dhaññāhaṃ <pb ed="T" n="2.0287" /> te mahāvīra, pādapūjanatapparā <note>mānapūjanatapparā (ka.)</note>;
```

```
Tiṇṇasaṃsārakantārā, suvākyena sirīmato’.
```

<p rend="hangnum">§154.</p>

```
‘‘Tato sā anusāvetvā <note>anumāne tvā (ka.)</note>, bhikkhusaṅghampi subbatā;
```

```
Rāhulānandanande ca, vanditvā idamabravi.
```

<p rend="hangnum">§155.</p>

```
‘‘‘Āsīvisālayasame, rogāvāse kaḷevare;
```

```
Nibbindā dukkhasaṅghāṭe, jarāmaraṇagocare.
```

<p rend="hangnum">§156.</p>

```
‘‘‘Nānākalimalākiṇṇe <note>nānākuṇapamalākiṇṇe (syā.), nānākāḷamalākiṇṇe (ka.)</note>, parāyatte nirīhake;
```

```
Tena nibbātumicchāmi, anumaññatha puttakā’.
```

<p rend="hangnum">§157.</p>

```
‘‘Nando rāhulabhaddo ca, vītasokā nirāsavā;
```

```
Ṭhitācalaṭṭhiti thirā, dhammatamanucintayuṃ.
```

<p rend="hangnum">§158.</p>

```
‘‘‘Dhiratthu saṅkhataṃ lolaṃ, asāraṃ kadalūpamaṃ;
```

```
Māyāmarīcisadisaṃ, itaraṃ anavaṭṭhitaṃ.
```

<p rend="hangnum">§159.</p>

```
‘‘‘Yattha nāma jinassāyaṃ, mātucchā buddhaposikā;
```

```
Gotamī nidhanaṃ yāti, aniccaṃ sabbasaṅkhataṃ’.
```

<p rend="hangnum">§160.</p>

```
‘‘Ānando ca tadā sekho, sokaṭṭo <note>kaniṭṭho (syā.)</note> jinavacchalo;
```

```
Tatthassūni karonto so, karuṇaṃ paridevati.
```

<p rend="hangnum">§161.</p>

```
‘‘Hā santiṃ <note>bhāsantī (syā.)</note> gotamī yāti, nūna buddhopi nibbutiṃ;
```

```
Gacchati na cireneva, aggiriva nirindhano.
```

<p rend="hangnum">§162.</p>

```
‘‘Evaṃ <pb ed="M" n="2.0212" /> vilāpamānaṃ taṃ, ānandaṃ āha gotamī;
```

```
Sutasāgaragambhīra<pb ed="T" n="2.0288" />, buddhopaṭṭhānatappara.
```

<p rend="hangnum">§163.</p>

```
‘‘‘Na yuttaṃ socituṃ putta, hāsakāle upaṭṭhite;
```

```
Tayā me saraṇaṃ putta, nibbānaṃ tamupāgataṃ.
```

<p rend="hangnum">§164.</p>

```
‘‘‘Tayā tāta samajjhiṭṭho, pabbajjaṃ anujāni no;
```

```
Mā putta vimano hohi, saphalo te parissamo.
```

<p rend="hangnum">§165.</p>

```
‘‘‘Yaṃ <pb ed="V" n="2.0204" /><pb ed="P" n="2.0535" /> na diṭṭhaṃ purāṇehi, titthikācariyehipi;
```

```
Taṃ padaṃ sukumārīhi, sattavassāhi veditaṃ.
```

<p rend="hangnum">§166.</p>

```
‘‘‘Buddhasāsanapāleta, pacchimaṃ dassanaṃ tava;
```

```
Tattha gacchāmahaṃ putta, gato yattha na dissate.
```

<p rend="hangnum">§167.</p>

```
‘‘‘Kadāci dhammaṃ desento, khipī lokagganāyako;
```

```
Tadāhaṃ āsīsavācaṃ, avocaṃ anukampikā.
```

<p rend="hangnum">§168.</p>

```
‘‘‘Ciraṃ jīva mahāvīra, kappaṃ tiṭṭha mahāmune;
```

```
Sabbalokassa atthāya, bhavassu ajarāmaro.
```

<p rend="hangnum">§169.</p>

```
‘‘‘Taṃ tathāvādiniṃ buddho, mamaṃ so etadabravi;
```

```
‘Na hevaṃ vandiyā buddhā, yathā vandasi gotamī.
```

<p rend="hangnum">§170.</p>

```
‘‘‘Kathaṃ carahi sabbaññū, vanditabbā tathāgatā;
```

```
Kathaṃ avandiyā buddhā, taṃ me akkhāhi pucchito.
```

<p rend="hangnum">§171.</p>

```
‘‘‘Āraddhavīriye pahitatte, niccaṃ daḷhaparakkame;
```

```
Samagge sāvake passa, etaṃ buddhānavandanaṃ.
```

<p rend="hangnum">§172.</p>

```
‘‘‘Tato upassayaṃ gantvā, ekikāhaṃ vicintayiṃ;
```

```
Samaggaparisaṃ nātho, rodhesi tibhavantago.
```

<p rend="hangnum">§173.</p>

```
‘‘‘Handāhaṃ <pb ed="T" n="2.0289" /> parinibbissaṃ, mā vipattitamaddasaṃ;
```

```
Evāhaṃ cintayitvāna, disvāna isisattamaṃ.
```

<p rend="hangnum">§174.</p>

```
‘‘‘Parinibbānakālaṃ me, ārocesiṃ <note>ārocemi (syā.)</note> vināyakaṃ;
```

```
Tato so samanuññāsi, kālaṃ jānāhi gotamī.
```

<p rend="hangnum">§175.</p>

```
‘‘‘Kilesā <pb ed="M" n="2.0213" /> jhāpitā mayhaṃ…pe… viharāmi anāsavā.
```

<p rend="hangnum">§176.</p>

```
‘‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§177.</p>

```
‘‘‘Paṭisambhidā catasso…pe… kataṃ buddhassa sāsanaṃ.
```

<p rend="hangnum">§178.</p>

```
‘‘‘Thīnaṃ dhammābhisamaye, ye bālā vimatiṃ gatā;
```

```
Tesaṃ diṭṭhippahānatthaṃ, iddhiṃ dassehi gotamī’.
```

<p rend="hangnum">§179.</p>

```
‘‘Tadā nipacca sambuddhaṃ, uppatitvāna ambaraṃ;
```

```
Iddhī anekā dassesi, buddhānuññāya gotamī.
```

<p rend="hangnum">§180.</p>

```
‘‘Ekikā bahudhā āsi, bahukā cetikā tathā;
```

```
Āvibhāvaṃ tirobhāvaṃ, tirokuṭṭaṃ <note>tirokuḍḍaṃ (syā.)</note> tironagaṃ.
```

<p rend="hangnum">§181.</p>

```
‘‘Asajjamānā <pb ed="V" n="2.0205" /><pb ed="P" n="2.0536" /> agamā, bhūmiyampi nimujjatha;
```

```
Abhijjamāne udake, agañchi mahiyā yathā.
```

<p rend="hangnum">§182.</p>

```
‘‘Sakuṇīva tathākāse, pallaṅkena kamī tadā;
```

```
Vasaṃ vattesi kāyena, yāva brahmanivesanaṃ.
```

<p rend="hangnum">§183.</p>

```
‘‘Sineruṃ <pb ed="T" n="2.0290" /> daṇḍaṃ katvāna, chattaṃ katvā mahāmahiṃ;
```

```
Samūlaṃ parivattetvā, dhārayaṃ caṅkamī nabhe.
```

<p rend="hangnum">§184.</p>

```
‘‘Chassūrodayakāleva, lokañcākāsi dhūmikaṃ;
```

```
Yugante viya lokaṃ sā, jālāmālākulaṃ akā.
```

<p rend="hangnum">§185.</p>

```
‘‘Mucalindaṃ mahāselaṃ, merumūlanadantare <note>merumandāradaddare (sī. pī.), meruṃ mandāradantare (syā.)</note>;
```

```
Sāsapāriva sabbāni, ekenaggahi muṭṭhinā.
```

<p rend="hangnum">§186.</p>

```
‘‘Aṅgulaggena chādesi, bhākaraṃ sanisākaraṃ;
```

```
Candasūrasahassāni, āveḷamiva dhārayi.
```

<p rend="hangnum">§187.</p>

```
‘‘Catusāgaratoyāni, dhārayī ekapāṇinā;
```

```
Yugantajaladākāraṃ, mahāvassaṃ pavassatha.
```

<p rend="hangnum">§188.</p>

```
‘‘Cakkavattiṃ saparisaṃ, māpayī sā nabhattale;
```

```
Garuḷaṃ dviradaṃ sīhaṃ, vinadantaṃ padassayi.
```

<p rend="hangnum">§189.</p>

```
‘‘Ekikā abhinimmitvā, appameyyaṃ bhikkhunīgaṇaṃ;
```

```
Puna antaradhāpetvā, ekikā munimabravi.
```

<p rend="hangnum">§190.</p>

```
‘‘‘Mātucchā <pb ed="M" n="2.0214" /> te mahāvīra, tava sāsanakārikā;
```

```
Anuppattā sakaṃ atthaṃ, pāde vandāmi cakkhuma’.
```

<p rend="hangnum">§191.</p>

```
‘‘Dassetvā vividhā iddhī, orohitvā nabhattalā;
```

```
Vanditvā lokapajjotaṃ, ekamantaṃ nisīdi sā.
```

<p rend="hangnum">§192.</p>

```
‘‘Sā vīsavassasatikā, jātiyāhaṃ mahāmune;
```

```
Alamettāvatā vīra, nibbāyissāmi nāyaka.
```

<p rend="hangnum">§193.</p>

```
‘‘Tadātivimhitā <pb ed="T" n="2.0291" /> sabbā, parisā sā katañjalī;
```

```
Avocayye kathaṃ āsi, atuliddhiparakkamā.
```

<p rend="hangnum">§194.</p>

```
‘‘Padumuttaro <pb ed="P" n="2.0537" /> nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§195.</p>

```
‘‘Tadāhaṃ <pb ed="V" n="2.0206" /> haṃsavatiyaṃ, jātāmaccakule ahuṃ;
```

```
Sabbopakārasampanne, iddhe phīte mahaddhane.
```

<p rend="hangnum">§196.</p>

```
‘‘Kadāci pitunā saddhiṃ, dāsigaṇapurakkhatā;
```

```
Mahatā parivārena, taṃ upecca narāsabhaṃ.
```

<p rend="hangnum">§197.</p>

```
‘‘Vāsavaṃ viya vassantaṃ, dhammameghaṃ anāsavaṃ <note>pavassayaṃ (ka.)</note>;
```

```
Saradādiccasadisaṃ, raṃsijālasamujjalaṃ <note>raṃsimālākulaṃ jinaṃ (sī. syā.), raṃsijālākulaṃ jinaṃ (pī.)</note>.
```

<p rend="hangnum">§198.</p>

```
‘‘Disvā cittaṃ pasādetvā, sutvā cassa subhāsitaṃ;
```

```
Mātucchaṃ bhikkhuniṃ agge, ṭhapentaṃ naranāyakaṃ.
```

<p rend="hangnum">§199.</p>

```
‘‘Sutvā datvā mahādānaṃ, sattāhaṃ tassa tādino;
```

```
Sasaṅghassa naraggassa, paccayāni bahūni ca.
```

<p rend="hangnum">§200.</p>

```
‘‘Nipacca pādamūlamhi, taṃ ṭhānamabhipatthayiṃ;
```

```
Tato mahāparisatiṃ, avoca isisattamo.
```

<p rend="hangnum">§201.</p>

```
‘‘‘Yā sasaṅghaṃ abhojesi, sattāhaṃ lokanāyakaṃ;
```

```
Tamahaṃ kittayissāmi, suṇātha mama bhāsato.
```

<p rend="hangnum">§202.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§203.</p>

```
‘‘‘Tassa <pb ed="T" n="2.0292" /><pb ed="M" n="2.0215" /> dhammesu dāyādā, orasā dhammanimmitā;
```

```
Gotamī nāma nāmena, hessati satthu sāvikā.
```

<p rend="hangnum">§204.</p>

```
‘‘‘Tassa buddhassa mātucchā, jīvitāpādikā <note>jīvitapālikā (syā.)</note> ayaṃ;
```

```
Rattaññūnañca aggattaṃ, bhikkhunīnaṃ labhissati’.
```

<p rend="hangnum">§205.</p>

```
‘‘Taṃ sutvāna pamoditvā <note>taṃ sutvāhaṃ pamuditā (sī. syā. pī.)</note>, yāvajīvaṃ tadā jinaṃ;
```

```
Paccayehi upaṭṭhitvā, tato kālaṅkatā ahaṃ.
```

<p rend="hangnum">§206.</p>

```
‘‘Tāvatiṃsesu devesu, sabbakāmasamiddhisu;
```

```
Nibbattā dasahaṅgehi, aññe abhibhaviṃ ahaṃ.
```

<p rend="hangnum">§207.</p>

```
‘‘Rūpasaddehi gandhehi, rasehi phusanehi ca;
```

```
Āyunāpi ca vaṇṇena, sukhena yasasāpi ca.
```

<p rend="hangnum">§208.</p>

```
‘‘Tathevādhipateyyena, adhigayha virocahaṃ;
```

```
Ahosiṃ amarindassa, mahesī dayitā tahiṃ.
```

<p rend="hangnum">§209.</p>

```
‘‘Saṃsāre <pb ed="V" n="2.0207" /><pb ed="P" n="2.0538" /> saṃsarantīhaṃ, kammavāyusameritā;
```

```
Kāsissa rañño visaye, ajāyiṃ dāsagāmake.
```

<p rend="hangnum">§210.</p>

```
‘‘Pañcadāsasatānūnā, nivasanti tahiṃ tadā;
```

```
Sabbesaṃ tattha yo jeṭṭho, tassa jāyā ahosahaṃ.
```

<p rend="hangnum">§211.</p>

```
‘‘Sayambhuno pañcasatā, gāmaṃ piṇḍāya pāvisuṃ;
```

```
Te disvāna ahaṃ tuṭṭhā, saha sabbāhi itthibhi <note>ñātibhi (sī. syā. pī.)</note>.
```

<p rend="hangnum">§212.</p>

```
‘‘Pūgā hutvāva sabbāyo <note>katvā pañcasatakuṭī (sī. syā.)</note>, catumāse upaṭṭhahuṃ <note>upaṭṭhiya (sī. syā. pī.)</note>;
```

```
Ticīvarāni datvāna, saṃsarimha <note>pasannāmha (syā.)</note> sasāmikā.
```

<p rend="hangnum">§213.</p>

```
‘‘Tato <pb ed="T" n="2.0293" /> cutā sabbāpi tā, tāvatiṃsagatā mayaṃ;
```

```
Pacchime ca bhave dāni, jātā devadahe pure.
```

<p rend="hangnum">§214.</p>

```
‘‘Pitā añjanasakko me, mātā mama sulakkhaṇā;
```

```
Tato kapilavatthusmiṃ, suddhodanagharaṃ gatā.
```

<p rend="hangnum">§215.</p>

```
‘‘Sesā <note>sabbā (syā.)</note> sakyakule jātā, sakyānaṃ gharamāgamuṃ;
```

```
Ahaṃ visiṭṭhā sabbāsaṃ, jinassāpādikā ahuṃ.
```

<p rend="hangnum">§216.</p>

```
‘‘Mama <pb ed="M" n="2.0216" /> puttobhinikkhamma <note>sa me putto… (syā.)</note>, buddho āsi vināyako;
```

```
Pacchāhaṃ pabbajitvāna, satehi saha pañcahi.
```

<p rend="hangnum">§217.</p>

```
‘‘Sākiyānīhi dhīrāhi, saha santisukhaṃ phusiṃ;
```

```
Ye tadā pubbajātiyaṃ, amhākaṃ āsu sāmino.
```

<p rend="hangnum">§218.</p>

```
‘‘Sahapuññassa kattāro, mahāsamayakārakā;
```

```
Phusiṃsu arahattaṃ te, sugatenānukampitā.
```

<p rend="hangnum">§219.</p>

```
‘‘Tadetarā bhikkhuniyo, āruhiṃsu nabhattalaṃ;
```

```
Saṃgatā <note>khagatā (sī.)</note> viya tārāyo, virociṃsu mahiddhikā.
```

<p rend="hangnum">§220.</p>

```
‘‘Iddhī anekā dassesuṃ, piḷandhavikatiṃ yathā;
```

```
Kammāro kanakasseva, kammaññassa susikkhito <note>puṇṇakammesu sikkhitā (syā.)</note>.
```

<p rend="hangnum">§221.</p>

```
‘‘Dassetvā pāṭihīrāni, vicittāni <note>vividhāni (syā.)</note> bahūni ca;
```

```
Tosetvā vādipavaraṃ, muniṃ saparisaṃ tadā.
```

<p rend="hangnum">§222.</p>

```
‘‘Orohitvāna gaganā, vanditvā isisattamaṃ;
```

```
Anuññātā naraggena, yathāṭhāne nisīdisuṃ.
```

<p rend="hangnum">§223.</p>

```
‘‘‘Ahonukampikā <pb ed="V" n="2.0208" /> amhaṃ, sabbāsaṃ cira gotamī;
```

```
Vāsitā tava puññehi, pattā no āsavakkhayaṃ.
```

<p rend="hangnum">§224.</p>

```
‘‘‘Kilesā <pb ed="P" n="2.0539" /> jhāpitā amhaṃ, bhavā sabbe samūhatā;
```

```
Nāgīva bandhanaṃ chetvā, viharāma anāsavā.
```

<p rend="hangnum">§225.</p>

```
‘‘‘Svāgataṃ vata no āsi, buddhaseṭṭhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§226.</p>

```
‘‘‘Paṭisambhidā catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ.
```

<p rend="hangnum">§227.</p>

```
‘‘‘Iddhīsu ca vasī homa, dibbāya sotadhātuyā;
```

```
Cetopariyañāṇassa, vasī homa mahāmune.
```

<p rend="hangnum">§228.</p>

```
‘‘‘Pubbenivāsaṃ jānāma, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§229.</p>

```
‘‘‘Atthe <pb ed="M" n="2.0217" /> dhamme ca nerutte, paṭibhāne <note>paṭibhāṇe (sī. syā.)</note> ca vijjati;
```

```
Ñāṇaṃ amhaṃ mahāvīra, uppannaṃ tava santike.
```

<p rend="hangnum">§230.</p>

```
‘‘‘Asmābhi pariciṇṇosi, mettacittāhi nāyaka;
```

```
Anujānāhi sabbāsaṃ <note>sabbāyo (syā. pī.)</note>, nibbānāya mahāmune’.
```

<p rend="hangnum">§231.</p>

```
‘‘Nibbāyissāma iccevaṃ, kiṃ vakkhāmi vadantiyo;
```

```
Yassa dāni ca vo kālaṃ, maññathāti jinobravi.
```

<p rend="hangnum">§232.</p>

```
‘‘Gotamīādikā tāyo, tadā bhikkhuniyo jinaṃ;
```

```
Vanditvā āsanā tamhā, vuṭṭhāya agamiṃsu tā.
```

<p rend="hangnum">§233.</p>

```
‘‘Mahatā <pb ed="T" n="2.0295" /> janakāyena, saha lokagganāyako;
```

```
Anusaṃyāyī so <note>anusaṃsāvayī (syā. ka.)</note> vīro, mātucchaṃ yāvakoṭṭhakaṃ.
```

<p rend="hangnum">§234.</p>

```
‘‘Tadā nipati pādesu, gotamī lokabandhuno;
```

```
Saheva tāhi sabbāhi, pacchimaṃ pādavandanaṃ.
```

<p rend="hangnum">§235.</p>

```
‘‘‘Idaṃ pacchimakaṃ mayhaṃ, lokanāthassa dassanaṃ;
```

```
Na puno amatākāraṃ, passissāmi mukhaṃ tava.
```

<p rend="hangnum">§236.</p>

```
‘‘‘Na ca me vandanaṃ <note>vadanaṃ (ka.)</note> vīra, tava pāde sukomale;
```

```
Samphusissati lokagga, ajja gacchāmi nibbutiṃ’.
```

<p rend="hangnum">§237.</p>

```
‘‘Rūpena <pb ed="V" n="2.0209" /> kiṃ tavānena, diṭṭhe dhamme yathātathe;
```

```
Sabbaṃ saṅkhatamevetaṃ, anassāsikamittaraṃ.
```

<p rend="hangnum">§238.</p>

```
‘‘Sā saha tāhi gantvāna, bhikkhunupassayaṃ sakaṃ;
```

```
Aḍḍhapallaṅkamābhujja, nisīdi paramāsane.
```

<p rend="hangnum">§239.</p>

```
‘‘Tadā upāsikā tattha, buddhasāsanavacchalā;
```

```
Tassā pavattiṃ sutvāna, upesuṃ pādavandikā.
```

<p rend="hangnum">§240.</p>

```
‘‘Karehi uraṃ pahantā, chinnamūlā yathā latā;
```

```
Rodantā karuṇaṃ ravaṃ, sokaṭṭā bhūmipātitā.
```

<p rend="hangnum">§241.</p>

```
‘‘Mā <pb ed="P" n="2.0540" /> no saraṇade nāthe, vihāya gami nibbutiṃ;
```

```
Nipatitvāna yācāma, sabbāyo sirasā mayaṃ.
```

<p rend="hangnum">§242.</p>

```
‘‘Yā <pb ed="M" n="2.0218" /> padhānatamā tāsaṃ, saddhā paññā upāsikā;
```

```
Tassā sīsaṃ pamajjantī, idaṃ vacanamabravi.
```

<p rend="hangnum">§243.</p>

```
‘‘‘Alaṃ <pb ed="T" n="2.0296" /> puttā visādena, mārapāsānuvattinā;
```

```
Aniccaṃ saṅkhataṃ sabbaṃ, viyogantaṃ calācalaṃ’.
```

<p rend="hangnum">§244.</p>

```
‘‘Tato sā tā visajjitvā, paṭhamaṃ jhānamuttamaṃ;
```

```
Dutiyañca tatiyañca, samāpajji catutthakaṃ.
```

<p rend="hangnum">§245.</p>

```
‘‘Ākāsāyatanañceva, viññāṇāyatanaṃ tathā;
```

```
Ākiñcaṃ nevasaññañca, samāpajji yathākkamaṃ.
```

<p rend="hangnum">§246.</p>

```
‘‘Paṭilomena jhānāni, samāpajjittha gotamī;
```

```
Yāvatā paṭhamaṃ jhānaṃ, tato yāvacatutthakaṃ.
```

<p rend="hangnum">§247.</p>

```
‘‘Tato vuṭṭhāya nibbāyi, dīpaccīva nirāsavā <note>nirāsanā (sī. pī.)</note>;
```

```
Bhūmicālo mahā āsi, nabhasā vijjutā pati.
```

<p rend="hangnum">§248.</p>

```
‘‘Panāditā dundubhiyo, parideviṃsu devatā;
```

```
Pupphavuṭṭhī ca gaganā, abhivassatha medaniṃ.
```

<p rend="hangnum">§249.</p>

```
‘‘Kampito merurājāpi, raṅgamajjhe yathā naṭo;
```

```
Sokena cātidīnova viravo āsi sāgaro.
```

<p rend="hangnum">§250.</p>

```
‘‘Devā nāgāsurā brahmā, saṃviggāhiṃsu taṅkhaṇe;
```

```
‘Aniccā vata saṅkhārā, yathāyaṃ vilayaṃ gatā’.
```

<p rend="hangnum">§251.</p>

```
‘‘Yā <pb ed="V" n="2.0210" /> ce maṃ parivāriṃsu, satthu sāsanakārikā;
```

```
Tāyopi anupādānā, dīpacci viya <note>dīpasikhā viya (syā.)</note> nibbutā.
```

<p rend="hangnum">§252.</p>

```
‘‘Hā yogā vippayogantā, hāniccaṃ sabbasaṅkhataṃ;
```

```
Hā jīvitaṃ vināsantaṃ, iccāsi paridevanā.
```

<p rend="hangnum">§253.</p>

```
‘‘Tato <pb ed="T" n="2.0297" /> devā ca brahmā ca, lokadhammānuvattanaṃ;
```

```
Kālānurūpaṃ kubbanti, upetvā isisattamaṃ.
```

<p rend="hangnum">§254.</p>

```
‘‘Tadā <pb ed="P" n="2.0541" /> āmantayī satthā, ānandaṃ sutasāgaraṃ <note>sutisāgaraṃ (sī. syā. pī.)</note>;
```

```
‘Gacchānanda nivedehi, bhikkhūnaṃ mātu nibbutiṃ’.
```

<p rend="hangnum">§255.</p>

```
‘‘Tadānando <pb ed="M" n="2.0219" /> nirānando, assunā puṇṇalocano;
```

```
Gaggarena sarenāha, ‘samāgacchantu bhikkhavo.
```

<p rend="hangnum">§256.</p>

```
‘‘‘Pubbadakkhiṇapacchāsu, uttarāya ca santike;
```

```
Suṇantu bhāsitaṃ mayhaṃ, bhikkhavo sugatorasā.
```

<p rend="hangnum">§257.</p>

```
‘‘‘Yā vaḍḍhayi payattena, sarīraṃ pacchimaṃ mune;
```

```
Sā gotamī gatā santiṃ, tārāva sūriyodaye.
```

<p rend="hangnum">§258.</p>

```
‘‘‘Buddhamātāti paññattiṃ <note>saññattiṃ (syā.)</note>, ṭhapayitvā gatāsamaṃ;
```

```
Na yattha pañcanettopi, gatiṃ <note>gataṃ (sī. pī.), tattha (syā.)</note> dakkhati nāyako.
```

<p rend="hangnum">§259.</p>

```
‘‘‘Yassatthi sugate saddhā, yo ca piyo mahāmune;
```

```
Buddhamātussa <note>buddhamātari (sī.), buddhassa mātu (syā.)</note> sakkāraṃ, karotu sugatoraso’.
```

<p rend="hangnum">§260.</p>

```
‘‘Sudūraṭṭhāpi taṃ sutvā, sīghamāgacchu bhikkhavo;
```

```
Keci buddhānubhāvena, keci iddhīsu kovidā.
```

<p rend="hangnum">§261.</p>

```
‘‘Kūṭāgāravare ramme, sabbasoṇṇamaye subhe;
```

```
Mañcakaṃ samāropesuṃ, yattha suttāsi gotamī.
```

<p rend="hangnum">§262.</p>

```
‘‘Cattāro lokapālā te, aṃsehi samadhārayuṃ;
```

```
Sesā sakkādikā devā, kūṭāgāre samaggahuṃ.
```

<p rend="hangnum">§263.</p>

```
‘‘Kūṭāgārāni <pb ed="T" n="2.0298" /> sabbāni, āsuṃ pañcasatānipi;
```

```
Saradādiccavaṇṇāni, vissakammakatāni hi.
```

<p rend="hangnum">§264.</p>

```
‘‘Sabbā tāpi bhikkhuniyo, āsuṃ mañcesu sāyitā;
```

```
Devānaṃ khandhamāruḷhā, niyyanti anupubbaso.
```

<p rend="hangnum">§265.</p>

```
‘‘Sabbaso <pb ed="V" n="2.0211" /> chāditaṃ āsi, vitānena nabhattalaṃ;
```

```
Satārā candasūrā ca, lañchitā kanakāmayā.
```

<p rend="hangnum">§266.</p>

```
‘‘Paṭākā <pb ed="P" n="2.0542" /> ussitānekā, vitatā pupphakañcukā;
```

```
Ogatākāsapadumā <note>ogatākāsadhūmāva (pī.)</note>, mahiyā pupphamuggataṃ.
```

<p rend="hangnum">§267.</p>

```
‘‘Dassanti candasūriyā, pajjalanti ca tārakā;
```

```
Majjhaṃ gatopi cādicco, na tāpesi sasī yathā.
```

<p rend="hangnum">§268.</p>

```
‘‘Devā <pb ed="M" n="2.0220" /> dibbehi gandhehi, mālehi surabhīhi ca;
```

```
Vāditehi ca naccehi, saṅgītīhi ca pūjayuṃ.
```

<p rend="hangnum">§269.</p>

```
‘‘Nāgāsurā ca brahmāno, yathāsatti yathābalaṃ;
```

```
Pūjayiṃsu ca niyyantiṃ, nibbutaṃ buddhamātaraṃ.
```

<p rend="hangnum">§270.</p>

```
‘‘Sabbāyo purato nītā, nibbutā sugatorasā;
```

```
Gotamī niyyate pacchā, sakkatā buddhaposikā.
```

<p rend="hangnum">§271.</p>

```
‘‘Purato devamanujā, sanāgāsurabrahmakā;
```

```
Pacchā sasāvako buddho, pūjatthaṃ yāti mātuyā.
```

<p rend="hangnum">§272.</p>

```
‘‘Buddhassa parinibbānaṃ, nedisaṃ āsi yādisaṃ;
```

```
Gotamīparinibbānaṃ, atevacchariyaṃ <note>atīvacchariyaṃ (sabbattha) mogallānabyākaraṇaṃ oloketabbaṃ</note> ahu.
```

<p rend="hangnum">§273.</p>

```
‘‘Buddho <pb ed="T" n="2.0299" /> buddhassa nibbāne <note>na buddho buddhanibbāne (syā. pī.)</note>, nopaṭiyādi <note>nopadissati (sī. pī.), sāriputtādi (syā.)</note> bhikkhavo;
```

```
Buddho gotaminibbāne, sāriputtādikā tathā <note>yathā (syā.)</note>.
```

<p rend="hangnum">§274.</p>

```
‘‘Citakāni karitvāna, sabbagandhamayāni te;
```

```
Gandhacuṇṇapakiṇṇāni, jhāpayiṃsu ca tā tahiṃ.
```

<p rend="hangnum">§275.</p>

```
‘‘Sesabhāgāni ḍayhiṃsu, aṭṭhī sesāni sabbaso;
```

```
Ānando ca tadāvoca, saṃvegajanakaṃ vaco.
```

<p rend="hangnum">§276.</p>

```
‘‘‘Gotamī nidhanaṃ yātā, ḍayhañcassā sarīrakaṃ;
```

```
Saṅketaṃ buddhanibbānaṃ, na cirena bhavissati’.
```

<p rend="hangnum">§277.</p>

```
‘‘Tato gotamidhātūni, tassā pattagatāni so;
```

```
Upanāmesi nāthassa, ānando buddhacodito.
```

<p rend="hangnum">§278.</p>

```
‘‘Pāṇinā tāni paggayha, avoca isisattamo;
```

```
‘Mahato sāravantassa, yathā rukkhassa tiṭṭhato.
```

<p rend="hangnum">§279.</p>

```
‘‘‘Yo <pb ed="V" n="2.0212" /><pb ed="P" n="2.0543" /> so mahattaro khandho, palujjeyya aniccatā;
```

```
Tathā bhikkhunisaṅghassa, gotamī parinibbutā.
```

<p rend="hangnum">§280.</p>

```
‘‘‘Aho acchariyaṃ mayhaṃ <note>ānanda passa buddhassa (syā.)</note>, nibbutāyapi mātuyā;
```

```
Sarīramattasesāya, natthi sokapariddavo <note>na sokaparidevanā (syā.)</note>.
```

<p rend="hangnum">§281.</p>

```
‘‘‘Na <pb ed="M" n="2.0221" /> sociyā paresaṃ sā, tiṇṇasaṃsārasāgarā;
```

```
Parivajjitasantāpā, sītibhūtā sunibbutā.
```

<p rend="hangnum">§282.</p>

```
‘‘‘Paṇḍitāsi mahāpaññā, puthupaññā tatheva ca;
```

```
Rattaññū bhikkhunīnaṃ sā, evaṃ dhāretha bhikkhavo.
```

<p rend="hangnum">§283.</p>

```
‘‘‘Iddhīsu <pb ed="T" n="2.0300" /> ca vasī āsi, dibbāya sotadhātuyā;
```

```
Cetopariyañāṇassa, vasī āsi ca gotamī.
```

<p rend="hangnum">§284.</p>

```
‘‘‘Pubbenivāsamaññāsi, dibbacakkhu visodhitaṃ;
```

```
Sabbāsavaparikkhīṇā, natthi tassā punabbhavo.
```

<p rend="hangnum">§285.</p>

```
‘‘‘Atthadhammaniruttīsu, paṭibhāne tatheva ca;
```

```
Parisuddhaṃ ahu ñāṇaṃ, tasmā socaniyā na sā.
```

<p rend="hangnum">§286.</p>

```
‘‘‘Ayoghanahatasseva, jalato jātavedassa;
```

```
Anupubbūpasantassa, yathā na ñāyate gati.
```

<p rend="hangnum">§287.</p>

```
‘‘‘Evaṃ sammā vimuttānaṃ, kāmabandhoghatārinaṃ;
```

```
Paññāpetuṃ gati natthi, pattānaṃ acalaṃ sukhaṃ.
```

<p rend="hangnum">§288.</p>

```
‘‘‘Attadīpā tato hotha, satipaṭṭhānagocarā;
```

```
Bhāvetvā sattabojjhaṅge, dukkhassantaṃ karissatha’’’.
```

Itthaṃ sudaṃ mahāpajāpatigotamī imā gāthāyo abhāsitthāti.

Mahāpajāpatigotamītheriyāpadānaṃ sattamaṃ.

#### 8. Khemātherīapadānaṃ

<p rend="hangnum">§289.</p>

```
‘‘Padumuttaro nāma jino, sabbadhammesu cakkhumā;
```

```
Ito satasahassamhi, kappe uppajji nāyako.
```

<p rend="hangnum">§290.</p>

```
‘‘Tadāhaṃ <pb ed="T" n="2.0301" /><pb ed="V" n="2.0213" /> haṃsavatiyaṃ, jātā seṭṭhikule ahuṃ <note>ahu (syā.)</note>;
```

```
Nānāratanapajjote, mahāsukhasamappitā.
```

<p rend="hangnum">§291.</p>

```
‘‘Upetvā <pb ed="P" n="2.0544" /> taṃ mahāvīraṃ, assosiṃ dhammadesanaṃ;
```

```
Tato jātappasādāhaṃ, upemi saraṇaṃ jinaṃ.
```

<p rend="hangnum">§292.</p>

```
‘‘Mātaraṃ <pb ed="M" n="2.0222" /> pitaraṃ cāhaṃ, āyācitvā vināyakaṃ;
```

```
Nimantayitvā sattāhaṃ, bhojayiṃ sahasāvakaṃ.
```

<p rend="hangnum">§293.</p>

```
‘‘Atikkante ca sattāhe, mahāpaññānamuttamaṃ;
```

```
Bhikkhuniṃ etadaggamhi, ṭhapesi narasārathi.
```

<p rend="hangnum">§294.</p>

```
‘‘Taṃ sutvā muditā hutvā, puno tassa mahesino;
```

```
Kāraṃ katvāna taṃ ṭhānaṃ, paṇipacca paṇīdahiṃ.
```

<p rend="hangnum">§295.</p>

```
‘‘Tato mama jino <note>maṃ sa jino (syā.)</note> āha, ‘sijjhataṃ paṇidhī tava;
```

```
Sasaṅghe me kataṃ kāraṃ, appameyyaphalaṃ tayā.
```

<p rend="hangnum">§296.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§297.</p>

```
‘‘‘Tassa dhammesu dāyādā, orasā dhammanimmitā;
```

```
Etadaggamanuppattā, khemā nāma bhavissati’.
```

<p rend="hangnum">§298.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsūpagā ahaṃ.
```

<p rend="hangnum">§299.</p>

```
‘‘Tato cutā yāmamagaṃ, tatohaṃ tusitaṃ gatā;
```

```
Tato ca nimmānaratiṃ, vasavattipuraṃ tato.
```

<p rend="hangnum">§300.</p>

```
‘‘Yattha <pb ed="T" n="2.0302" /> yatthūpapajjāmi, tassa kammassa vāhasā;
```

```
Tattha tattheva rājūnaṃ, mahesittamakārayiṃ.
```

<p rend="hangnum">§301.</p>

```
‘‘Tato cutā manussatte, rājūnaṃ cakkavattinaṃ;
```

```
Maṇḍalīnañca rājūnaṃ, mahesittamakārayiṃ.
```

<p rend="hangnum">§302.</p>

```
‘‘Sampattiṃ anubhotvāna, devesu manujesu ca;
```

```
Sabbattha sukhitā hutvā, nekakappesu saṃsariṃ.
```

<p rend="hangnum">§303.</p>

```
‘‘Ekanavutito kappe, vipassī lokanāyako;
```

```
Uppajji cārudassano <note>cārunayano (sī. pī.)</note>, sabbadhammavipassako.
```

<p rend="hangnum">§304.</p>

```
‘‘Tamahaṃ <pb ed="V" n="2.0214" /><pb ed="P" n="2.0545" /> lokanāyakaṃ, upetvā narasārathiṃ;
```

```
Dhammaṃ bhaṇitaṃ sutvāna, pabbajiṃ anagāriyaṃ.
```

<p rend="hangnum">§305.</p>

```
‘‘Dasavassasahassāni<pb ed="M" n="2.0223" />, tassa vīrassa sāsane;
```

```
Brahmacariyaṃ caritvāna, yuttayogā bahussutā.
```

<p rend="hangnum">§306.</p>

```
‘‘Paccayākārakusalā, catusaccavisāradā;
```

```
Nipuṇā cittakathikā, satthusāsanakārikā.
```

<p rend="hangnum">§307.</p>

```
‘‘Tato cutāhaṃ tusitaṃ, upapannā yasassinī;
```

```
Abhibhomi tahiṃ aññe, brahmacārīphalenahaṃ.
```

<p rend="hangnum">§308.</p>

```
‘‘Yattha yatthūpapannāhaṃ, mahābhogā mahaddhanā;
```

```
Medhāvinī sīlavatī <note>rūpavatī (sī. syā. pī.)</note>, vinītaparisāpi ca.
```

<p rend="hangnum">§309.</p>

```
‘‘Bhavāmi tena kammena, yogena jinasāsane;
```

```
Sabbā sampattiyo mayhaṃ, sulabhā manaso piyā.
```

<p rend="hangnum">§310.</p>

```
‘‘Yopi <pb ed="T" n="2.0303" /> me bhavate bhattā, yattha yattha gatāyapi;
```

```
Vimāneti na maṃ koci, paṭipattibalena me.
```

<p rend="hangnum">§311.</p>

```
‘‘Imamhi bhaddake kappe, brahmabandhu mahāyaso;
```

```
Nāmena koṇāgamano, uppajji vadataṃ varo.
```

<p rend="hangnum">§312.</p>

```
‘‘Tadā hi bārāṇasiyaṃ, susamiddhakulappajā <note>susamiddhi… (syā.)</note>;
```

```
Dhanañjānī sumedhā ca, ahampi ca tayo janā.
```

<p rend="hangnum">§313.</p>

```
‘‘Saṅghārāmamadāsimha, dānasahāyikā pure <note>neke sahassike mune (syā.), dānaṃ sahassikaṃ mune (pī.)</note>;
```

```
Saṅghassa ca vihārampi <note>sasaṃghassa vihāraṃ hi (syā. pī.)</note>, uddissa kārikā <note>dāyikā (pī.)</note> mayaṃ.
```

<p rend="hangnum">§314.</p>

```
‘‘Tato cutā mayaṃ sabbā, tāvatiṃsūpagā ahuṃ;
```

```
Yasasā aggataṃ pattā, manussesu tatheva ca.
```

<p rend="hangnum">§315.</p>

```
‘‘Imasmiṃyeva kappamhi, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§316.</p>

```
‘‘Upaṭṭhāko mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§317.</p>

```
‘‘Tassāsiṃ <pb ed="M" n="2.0224" /> jeṭṭhikā dhītā, samaṇī iti vissutā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§318.</p>

```
‘‘Anujāni <pb ed="V" n="2.0215" /><pb ed="P" n="2.0546" /> na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

<p rend="hangnum">§319.</p>

```
‘‘Komāribrahmacariyaṃ, rājakaññā sukhedhitā;
```

```
Buddhopaṭṭhānaniratā, muditā satta dhītaro.
```

<p rend="hangnum">§320.</p>

```
‘‘Samaṇī <pb ed="T" n="2.0304" /> samaṇaguttā ca, bhikkhunī bhikkhudāyikā;
```

```
Dhammā ceva sudhammā ca, sattamī saṅghadāyikā.
```

<p rend="hangnum">§321.</p>

```
‘‘Ahaṃ uppalavaṇṇā ca, paṭācārā ca kuṇḍalā;
```

```
Kisāgotamī dhammadinnā, visākhā hoti sattamī.
```

<p rend="hangnum">§322.</p>

```
‘‘Kadāci so narādicco, dhammaṃ desesi abbhutaṃ;
```

```
Mahānidānasuttantaṃ, sutvā taṃ pariyāpuṇiṃ.
```

<p rend="hangnum">§323.</p>

```
‘‘Tehi kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§324.</p>

```
‘‘Pacchime ca bhave dāni, sākalāya puruttame;
```

```
Rañño maddassa dhītāmhi, manāpā dayitā piyā.
```

<p rend="hangnum">§325.</p>

```
‘‘Saha me jātamattamhi, khemaṃ tamhi pure ahu;
```

```
Tato khemāti nāmaṃ me, guṇato upapajjatha.
```

<p rend="hangnum">§326.</p>

```
‘‘Yadāhaṃ yobbanaṃ pattā, rūpalāvaññabhūsitā <note>rūpavaṇṇavibhūsitā (syā.), rūpavantā vibhūsitā (pī.), rūpavilāsabhūsitā (ka.)</note>;
```

```
Tadā adāsi maṃ tāto, bimbisārassa rājino.
```

<p rend="hangnum">§327.</p>

```
‘‘Tassāhaṃ suppiyā āsiṃ, rūpake lāyane ratā;
```

```
Rūpānaṃ dosavādīti, na upesiṃ mahādayaṃ.
```

<p rend="hangnum">§328.</p>

```
‘‘Bimbisāro tadā rājā, mamānuggahabuddhiyā;
```

```
Vaṇṇayitvā veḷuvanaṃ, gāyake gāpayī mamaṃ.
```

<p rend="hangnum">§329.</p>

```
‘‘Rammaṃ veḷuvanaṃ yena, na diṭṭhaṃ sugatālayaṃ;
```

```
Na tena nandanaṃ diṭṭhaṃ, iti maññāmase mayaṃ.
```

<p rend="hangnum">§330.</p>

```
‘‘Yena <pb ed="T" n="2.0305" /><pb ed="M" n="2.0225" /> veḷuvanaṃ diṭṭhaṃ, naranandananandanaṃ;
```

```
Sudiṭṭhaṃ nandanaṃ tena, amarindasunandanaṃ.
```

<p rend="hangnum">§331.</p>

```
‘‘Vihāya <pb ed="P" n="2.0547" /> nandanaṃ devā, otaritvā mahītalaṃ <note>mahītale (syā. pī.)</note>;
```

```
Rammaṃ veḷuvanaṃ disvā, na tappanti suvimhitā.
```

<p rend="hangnum">§332.</p>

```
‘‘Rājapuññena <pb ed="V" n="2.0216" /> nibbattaṃ, buddhapuññena bhūsitaṃ;
```

```
Ko vattā tassa nissesaṃ, vanassa guṇasañcayaṃ.
```

<p rend="hangnum">§333.</p>

```
‘‘Taṃ sutvā vanasamiddhaṃ, mama sotamanoharaṃ;
```

```
Daṭṭhukāmā tamuyyānaṃ, rañño ārocayiṃ tadā.
```

<p rend="hangnum">§334.</p>

```
‘‘Mahatā parivārena, tadā ca so <note>tadā maṃ so (syā. pī.)</note> mahīpati;
```

```
Maṃ pesesi <note>saṃpesesi (syā.), sampāpesi (pī.)</note> tamuyyānaṃ, dassanāya samussukaṃ.
```

<p rend="hangnum">§335.</p>

```
‘‘Gaccha passa mahābhoge, vanaṃ nettarasāyanaṃ;
```

```
Yaṃ sadā bhāti siriyā, sugatābhānurañjitaṃ.
```

<p rend="hangnum">§336.</p>

```
‘‘Yadā ca piṇḍāya muni, giribbajapuruttamaṃ;
```

```
Paviṭṭhohaṃ tadāyeva, vanaṃ daṭṭhumupāgamiṃ.
```

<p rend="hangnum">§337.</p>

```
‘‘Tadā taṃ phullavipinaṃ, nānābhamarakūjitaṃ;
```

```
Kokilāgītasahitaṃ, mayūragaṇanaccitaṃ.
```

<p rend="hangnum">§338.</p>

```
‘‘Appasaddamanākiṇṇaṃ, nānācaṅkamabhūsitaṃ;
```

```
Kuṭimaṇḍapasaṅkiṇṇaṃ, yogīvaravirājitaṃ.
```

<p rend="hangnum">§339.</p>

```
‘‘Vicarantī amaññissaṃ, saphalaṃ nayanaṃ mama;
```

```
Tatthāpi taruṇaṃ bhikkhuṃ, yuttaṃ disvā vicintayiṃ.
```

<p rend="hangnum">§340.</p>

```
‘‘‘Īdise <pb ed="T" n="2.0306" /> vipine ramme, ṭhitoyaṃ navayobbane;
```

```
Vasantamiva kantena, rūpena ca samanvito.
```

<p rend="hangnum">§341.</p>

```
‘‘‘Nisinno rukkhamūlamhi, muṇḍo saṅghāṭipāruto;
```

```
Jhāyate vatayaṃ bhikkhu, hitvā visayajaṃ ratiṃ.
```

<p rend="hangnum">§342.</p>

```
‘‘‘Nanu nāma gahaṭṭhena, kāmaṃ bhutvā yathāsukhaṃ;
```

```
Pacchā jiṇṇena dhammoyaṃ, caritabbo subhaddako’.
```

<p rend="hangnum">§343.</p>

```
‘‘Suññakanti <pb ed="M" n="2.0226" /><pb ed="P" n="2.0548" /> viditvāna, gandhagehaṃ jinālayaṃ;
```

```
Upetvā jinamaddakkhaṃ, udayantaṃva bhākaraṃ.
```

<p rend="hangnum">§344.</p>

```
‘‘Ekakaṃ sukhamāsīnaṃ, bījamānaṃ varitthiyā;
```

```
Disvānevaṃ vicintesiṃ, nāyaṃ lūkho narāsabho.
```

<p rend="hangnum">§345.</p>

```
‘‘Sā kaññā kanakābhāsā, padumānanalocanā;
```

```
Bimboṭṭhī kundadasanā, manonettarasāyanā.
```

<p rend="hangnum">§346.</p>

```
‘‘Hemadolābhasavanā <pb ed="V" n="2.0217" /> <note>hemadolā suvadīnā (syā.)</note>, kalikākārasutthanī <note>kalasākārasuttanī (sī. pī.), kamalākārasuttanī (syā.)</note>;
```

```
Vedimajjhāva sussoṇī <note>kanumajjhāva sussoṇī (sī.), vedimajjhā varasoṇī (syā. pī.)</note>, rambhoru cārubhūsanā.
```

<p rend="hangnum">§347.</p>

```
‘‘Rattaṃsakupasaṃbyānā, nīlamaṭṭhanivāsanā;
```

```
Atappaneyyarūpena, hāsabhāvasamanvitā <note>hāvabhāvasamanvitā (sī.), sabbābharaṇamaṇḍitā (syā.)</note>.
```

<p rend="hangnum">§348.</p>

```
‘‘Disvā tamevaṃ cintesiṃ, ahoyamabhirūpinī;
```

```
Na mayānena nettena, diṭṭhapubbā kudācanaṃ.
```

<p rend="hangnum">§349.</p>

```
‘‘Tato jarābhibhūtā sā, vivaṇṇā vikatānanā;
```

```
Bhinnadantā setasirā, salālā vadanāsuci.
```

<p rend="hangnum">§350.</p>

```
‘‘Saṅkhittakaṇṇā <pb ed="T" n="2.0307" /> setakkhī, lambāsubhapayodharā;
```

```
Valivitatasabbaṅgī, sirāvitatadehinī.
```

<p rend="hangnum">§351.</p>

```
‘‘Nataṅgā daṇḍadutiyā, upphāsulikatā <note>uppaṇḍupaṇḍukā (sī. syā.)</note> kisā;
```

```
Pavedhamānā patitā, nissasantī muhuṃ muhuṃ.
```

<p rend="hangnum">§352.</p>

```
‘‘Tato me āsi saṃvego, abbhuto lomahaṃsano;
```

```
Dhiratthu rūpaṃ asuciṃ, ramante yattha bālisā.
```

<p rend="hangnum">§353.</p>

```
‘‘Tadā mahākāruṇiko, disvā saṃviggamānasaṃ;
```

```
Udaggacitto sugato, imā gāthā abhāsatha.
```

<p rend="hangnum">§354.</p>

```
‘‘‘Āturaṃ <pb ed="P" n="2.0549" /> asuciṃ pūtiṃ, passa kheme samussayaṃ;
```

```
Uggharantaṃ paggharantaṃ, bālānaṃ abhinanditaṃ.
```

<p rend="hangnum">§355.</p>

```
‘‘‘Asubhāya <pb ed="M" n="2.0227" /> cittaṃ bhāvehi, ekaggaṃ susamāhitaṃ;
```

```
Sati kāyagatā tyatthu, nibbidā bahulā bhava.
```

<p rend="hangnum">§356.</p>

```
‘‘‘Yathā idaṃ tathā etaṃ, yathā etaṃ tathā idaṃ;
```

```
Ajjhattañca bahiddhā ca, kāye chandaṃ virājaya.
```

<p rend="hangnum">§357.</p>

```
‘‘‘Animittañca bhāvehi, mānānusayamujjaha;
```

```
Tato mānābhisamayā, upasantā carissasi.
```

<p rend="hangnum">§358.</p>

```
‘‘‘Ye rāgarattānupatanti sotaṃ, sayaṃ kataṃ makkaṭakova jālaṃ;
```

```
Etampi chetvāna paribbajanti, na pekkhino <note>anapekkhino (sī. syā. pī.)</note> kāmasukhaṃ pahāya’.
```

<p rend="hangnum">§359.</p>

```
‘‘Tato <pb ed="T" n="2.0308" /> kallitacittaṃ <note>kallikacittaṃ (syā.), kalikacittaṃ (pī.)</note> maṃ, ñatvāna narasārathi;
```

```
Mahānidānaṃ desesi, suttantaṃ vinayāya me.
```

<p rend="hangnum">§360.</p>

```
‘‘Sutvā <pb ed="V" n="2.0218" /> suttantaseṭṭhaṃ taṃ, pubbasaññamanussariṃ;
```

```
Tattha ṭhitāvahaṃ santī, dhammacakkhuṃ visodhayiṃ.
```

<p rend="hangnum">§361.</p>

```
‘‘Nipatitvā mahesissa, pādamūlamhi tāvade;
```

```
Accayaṃ desanatthāya, idaṃ vacanamabraviṃ.
```

<p rend="hangnum">§362.</p>

```
‘‘‘Namo te sabbadassāvī, namo te karuṇākara;
```

```
Namo te tiṇṇasaṃsāra, namo te amataṃ dada.
```

<p rend="hangnum">§363.</p>

```
‘‘‘Diṭṭhigahanapakkhandā <note>… pakkhantā (sī. syā.)</note>, kāmarāgavimohitā;
```

```
Tayā sammā upāyena, vinītā vinaye ratā.
```

<p rend="hangnum">§364.</p>

```
‘‘‘Adassanena vibhogā <note>vibbhogā (sī.), vihitā (syā.)</note>, tādisānaṃ mahesinaṃ;
```

```
Anubhonti mahādukkhaṃ, sattā saṃsārasāgare.
```

<p rend="hangnum">§365.</p>

```
‘‘‘Yadāhaṃ lokasaraṇaṃ, araṇaṃ araṇantaguṃ <note>maraṇantagaṃ (syā.)</note>;
```

```
Nāddasāmi adūraṭṭhaṃ, desayāmi <note>desessāmi (syā.)</note> tamaccayaṃ.
```

<p rend="hangnum">§366.</p>

```
‘‘‘Mahāhitaṃ <pb ed="M" n="2.0228" /> varadadaṃ, ahitoti visaṅkitā;
```

```
Nopesiṃ rūpaniratā, desayāmi tamaccayaṃ’.
```

<p rend="hangnum">§367.</p>

```
‘‘Tadā <pb ed="P" n="2.0550" /> madhuranigghoso, mahākāruṇiko jino;
```

```
Avoca tiṭṭha khemeti, siñcanto amatena maṃ.
```

<p rend="hangnum">§368.</p>

```
‘‘Tadā paṇamya sirasā, katvā ca naṃ padakkhiṇaṃ;
```

```
Gantvā disvā narapatiṃ, idaṃ vacanamabraviṃ.
```

<p rend="hangnum">§369.</p>

```
‘‘‘Aho <pb ed="T" n="2.0309" /> sammā upāyo te, cintitoyamarindama;
```

```
Vanadassanakāmāya, diṭṭho nibbānato muni.
```

<p rend="hangnum">§370.</p>

```
‘‘‘Yadi te ruccate rāja <note>rājā (syā.)</note>, sāsane tassa tādino;
```

```
Pabbajissāmi rūpehaṃ, nibbinnā munivāṇinā’ <note>munibhāṇinā (syā. pī.)</note>.
```

Dutiyaṃ bhāṇavāraṃ.

<p rend="hangnum">§371.</p>

```
‘‘Añjaliṃ paggahetvāna, tadāha sa mahīpati;
```

```
‘Anujānāmi te bhadde, pabbajjā tava sijjhatu’.
```

<p rend="hangnum">§372.</p>

```
‘‘Pabbajitvā tadā cāhaṃ, addhamāse <note>sattamāse (syā.)</note> upaṭṭhite;
```

```
Dīpodayañca bhedañca, disvā saṃviggamānasā.
```

<p rend="hangnum">§373.</p>

```
‘‘Nibbinnā <pb ed="V" n="2.0219" /> sabbasaṅkhāre, paccayākārakovidā;
```

```
Caturoghe atikkamma, arahattamapāpuṇiṃ.
```

<p rend="hangnum">§374.</p>

```
‘‘Iddhīsu ca vasī āsiṃ, dibbāya sotadhātuyā;
```

```
Cetopariyañāṇassa, vasī cāpi bhavāmahaṃ.
```

<p rend="hangnum">§375.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§376.</p>

```
‘‘Atthadhammaniruttīsu, paṭibhāne tatheva ca;
```

```
Parisuddhaṃ mama ñāṇaṃ, uppannaṃ buddhasāsane.
```

<p rend="hangnum">§377.</p>

```
‘‘Kusalāhaṃ visuddhīsu, kathāvatthuvisāradā;
```

```
Abhidhammanayaññū ca, vasippattāmhi sāsane.
```

<p rend="hangnum">§378.</p>

```
‘‘Tato <pb ed="T" n="2.0310" /><pb ed="M" n="2.0229" /> toraṇavatthusmiṃ, raññā kosalasāminā;
```

```
Pucchitā nipuṇe pañhe, byākarontī yathātathaṃ.
```

<p rend="hangnum">§379.</p>

```
‘‘Tadā sa rājā sugataṃ, upasaṅkamma pucchatha;
```

```
Tatheva buddho byākāsi, yathā te byākatā mayā.
```

<p rend="hangnum">§380.</p>

```
‘‘Jino tasmiṃ guṇe tuṭṭho, etadagge ṭhapesi maṃ;
```

```
Mahāpaññānamaggāti, bhikkhunīnaṃ naruttamo.
```

<p rend="hangnum">§381.</p>

```
‘‘Kilesā <pb ed="P" n="2.0551" /> jhāpitā mayhaṃ…pe… viharāmi anāsavā.
```

<p rend="hangnum">§382.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§383.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ khemā bhikkhunī imā gāthāyo abhāsitthāti.

Khemātheriyāpadānaṃ aṭṭhamaṃ.

#### 9. Uppalavaṇṇātherīapadānaṃ

<p rend="hangnum">§384.</p>

```
‘‘Bhikkhunī uppalavaṇṇā, iddhiyā pāramiṃ gatā;
```

```
Vanditvā satthuno pāde, idaṃ vacanamabravi.
```

<p rend="hangnum">§385.</p>

```
‘‘‘Nitthiṇṇā <pb ed="V" n="2.0220" /> jātisaṃsāraṃ <note>jātisaṃsārā (pī.)</note>, pattāhaṃ acalaṃ padaṃ;
```

```
Sabbadukkhaṃ mayā khīṇaṃ, ārocemi mahāmuni.
```

<p rend="hangnum">§386.</p>

```
‘‘‘Yāvatā <pb ed="T" n="2.0311" /> parisā atthi, pasannā jinasāsane;
```

```
Yassā ca meparādhotthi, khamantu jinasammukhā.
```

<p rend="hangnum">§387.</p>

```
‘‘‘Saṃsāre saṃsarantiyā <note>saṃsarantā me (syā.)</note>, khalitaṃ me sace bhave;
```

```
Ārocemi mahāvīra, aparādhaṃ khamassu taṃ <note>me (syā.)</note>.
```

<p rend="hangnum">§388.</p>

```
‘‘‘Iddhiñcāpi nidassehi, mama sāsanakārike;
```

```
Catasso parisā ajja, kaṅkhaṃ chindāhi yāvatā.
```

<p rend="hangnum">§389.</p>

```
‘‘‘Dhītā tuyhaṃ mahāvīra, paññavanta jutindhara;
```

```
Bahuñca dukkaraṃ kammaṃ, kataṃ me atidukkaraṃ.
```

<p rend="hangnum">§390.</p>

```
‘‘‘Uppalasseva <pb ed="M" n="2.0230" /> me vaṇṇo, nāmenuppalanāmikā;
```

```
Sāvikā te mahāvīra, pāde vandāmi cakkhuma.
```

<p rend="hangnum">§391.</p>

```
‘‘‘Rāhulo ca ahañceva, nekajātisate bahū;
```

```
Ekasmiṃ sambhave jātā, samānachandamānasā.
```

<p rend="hangnum">§392.</p>

```
‘‘‘Nibbatti ekato hoti, jātiyāpi ca ekato <note>jātīsu bahuso mama (sī.)</note>;
```

```
Pacchime bhave sampatte, ubhopi nānāsambhavā.
```

<p rend="hangnum">§393.</p>

```
‘‘‘Putto ca rāhulo nāma, dhītā uppalasavhayā;
```

```
Passa vīra mamaṃ iddhiṃ, balaṃ dassemi satthuno.
```

<p rend="hangnum">§394.</p>

```
‘‘‘Mahāsamudde <pb ed="P" n="2.0552" /> caturo, pakkhipi hatthapātiyaṃ;
```

```
Telaṃ hatthagatañceva, khiḍḍo <note>vejjo (sī. pī.)</note> komārako yathā.
```

<p rend="hangnum">§395.</p>

```
‘‘‘Ubbattayitvā pathaviṃ, pakkhipi hatthapātiyaṃ;
```

```
Cittaṃ muñjaṃ yathā nāma, luñci komārako yuvā.
```

<p rend="hangnum">§396.</p>

```
‘‘‘Cakkavāḷasamaṃ <pb ed="T" n="2.0312" /> pāṇiṃ, chādayitvāna matthake;
```

```
Vassāpetvāna phusitaṃ, nānāvaṇṇaṃ punappunaṃ.
```

<p rend="hangnum">§397.</p>

```
‘‘‘Bhūmiṃ udukkhalaṃ katvā, dhaññaṃ katvāna sakkharaṃ;
```

```
Sineruṃ musalaṃ katvā, maddi komārikā yathā.
```

<p rend="hangnum">§398.</p>

```
‘‘‘Dhītāhaṃ buddhaseṭṭhassa, nāmenuppalasavhayā;
```

```
Abhiññāsu vasībhūtā, tava sāsanakārikā.
```

<p rend="hangnum">§399.</p>

```
‘‘‘Nānāvikubbanaṃ <pb ed="V" n="2.0221" /> katvā, dassetvā lokanāyakaṃ;
```

```
Nāmagottañca sāvetvā <note>pakāsetvā (syā.)</note>, pāde vandāmi cakkhuma.
```

<p rend="hangnum">§400.</p>

```
‘‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§401.</p>

```
‘‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§402.</p>

```
‘‘‘Atthadhammaniruttīsu, paṭibhāne tatheva ca;
```

```
Ñāṇaṃ me vimalaṃ <note>vipulaṃ (syā.)</note> suddhaṃ, sabhāvena mahesino.
```

<p rend="hangnum">§403.</p>

```
‘‘‘Purimānaṃ <pb ed="M" n="2.0231" /> jinaggānaṃ, saṅgamaṃ te nidassitaṃ <note>sammukhā ca parammukhā (sī.)</note>;
```

```
Adhikāraṃ bahuṃ mayhaṃ, tuyhatthāya mahāmuni.
```

<p rend="hangnum">§404.</p>

```
‘‘‘Yaṃ mayā pūritaṃ kammaṃ, kusalaṃ sara me muni;
```

```
Tavatthāya mahāvīra, puññaṃ upacitaṃ mayā.
```

<p rend="hangnum">§405.</p>

```
‘‘‘Abhabbaṭṭhāne vajjetvā, vārayantī <note>parivajjanti (sī.), paripācento (syā.)</note> anācaraṃ;
```

```
Tavatthāya mahāvīra, cattaṃ me jīvituttamaṃ.
```

<p rend="hangnum">§406.</p>

```
‘‘‘Dasakoṭisahassāni<pb ed="T" n="2.0313" />, adāsiṃ mama jīvitaṃ;
```

```
Pariccattā ca me homi, tavatthāya mahāmuni.
```

<p rend="hangnum">§407.</p>

```
‘‘‘Tadātivimhitā sabbā, sirasāva katañjalī;
```

```
Avocayye kathaṃ āsi, atuliddhiparakkamā’.
```

<p rend="hangnum">§408.</p>

```
‘‘Satasahassito <pb ed="P" n="2.0553" /> kappe, nāgakaññā ahaṃ tadā;
```

```
Vimalā nāma nāmena, kaññānaṃ sādhusammatā.
```

<p rend="hangnum">§409.</p>

```
‘‘Mahorago mahānāgo, pasanno jinasāsane;
```

```
Padumuttaraṃ mahātejaṃ, nimantesi sasāvakaṃ.
```

<p rend="hangnum">§410.</p>

```
‘‘Ratanamayaṃ maṇḍapaṃ, pallaṅkaṃ ratanāmayaṃ;
```

```
Ratanaṃ vālukākiṇṇaṃ, upabhogaṃ ratanāmayaṃ.
```

<p rend="hangnum">§411.</p>

```
‘‘Maggañca paṭiyādesi, ratanaddhajabhūsitaṃ;
```

```
Paccuggantvāna sambuddhaṃ, vajjanto tūriyehi so.
```

<p rend="hangnum">§412.</p>

```
‘‘Parisāhi ca catūhi <note>parisāhi catūhi so (sī.), parisāhi catasso hi (pī.)</note>, parivuto <note>sahito (sī.), pharate (syā.), pareto (pī.)</note> lokanāyako;
```

```
Mahoragassa bhavane, nisīdi paramāsane.
```

<p rend="hangnum">§413.</p>

```
‘‘Annaṃ <pb ed="V" n="2.0222" /> pānaṃ khādanīyaṃ, bhojanañca mahārahaṃ;
```

```
Varaṃ varañca pādāsi, nāgarājā mahāyasaṃ.
```

<p rend="hangnum">§414.</p>

```
‘‘Bhuñjitvāna sambuddho, pattaṃ dhovitvā yoniso;
```

```
Anumodanīyaṃkāsi, nāgakaññā mahiddhikā.
```

<p rend="hangnum">§415.</p>

```
‘‘Sabbaññuṃ <pb ed="M" n="2.0232" /> phullitaṃ disvā, nāgakaññā mahāyasaṃ;
```

```
Pasannaṃ satthuno cittaṃ, sunibandhañca mānasaṃ.
```

<p rend="hangnum">§416.</p>

```
‘‘Mamañca <pb ed="T" n="2.0314" /> cittamaññāya, jalajuttamanāmako;
```

```
Tasmiṃ khaṇe mahāvīro, bhikkhuniṃ dassayiddhiyā.
```

<p rend="hangnum">§417.</p>

```
‘‘Iddhī anekā dassesi, bhikkhunī sā visāradā;
```

```
Pamoditā vedajātā, satthāraṃ idamabravi <note>etadabraviṃ (syā. pī.)</note>.
```

<p rend="hangnum">§418.</p>

```
‘‘‘Addasāhaṃ imaṃ iddhiṃ, sumanaṃ itarāyapi;
```

```
Kathaṃ ahosi sā vīra, iddhiyā suvisāradā’.
```

<p rend="hangnum">§419.</p>

```
‘‘‘Orasā mukhato jātā, dhītā mama mahiddhikā;
```

```
Mamānusāsanikarā, iddhiyā suvisāradā’.
```

<p rend="hangnum">§420.</p>

```
‘‘Buddhassa vacanaṃ sutvā, evaṃ patthesahaṃ tadā <note>tuṭṭhā evaṃ avocahaṃ (syā.), evamahosahaṃ tadā (ka.)</note>;
```

```
Ahampi tādisā homi, iddhiyā suvisāradā.
```

<p rend="hangnum">§421.</p>

```
‘‘Pamoditāhaṃ <pb ed="P" n="2.0554" /> sumanā, patthe uttamamānasā <note>pattauttamamānasā (sī. syā. pī.)</note>;
```

```
Anāgatamhi addhāne, īdisā homi nāyaka.
```

<p rend="hangnum">§422.</p>

```
‘‘Maṇimayamhi pallaṅke, maṇḍapamhi pabhassare;
```

```
Annapānena tappetvā, sasaṅghaṃ lokanāyakaṃ.
```

<p rend="hangnum">§423.</p>

```
‘‘Nāgānaṃ pavaraṃ pupphaṃ, aruṇaṃ nāma uppalaṃ;
```

```
Vaṇṇaṃ me īdisaṃ hotu, pūjesiṃ lokanāyakaṃ.
```

<p rend="hangnum">§424.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§425.</p>

```
‘‘Tato cutāhaṃ manuje, upapannā sayambhuno;
```

```
Uppalehi paṭicchannaṃ, piṇḍapātamadāsahaṃ.
```

<p rend="hangnum">§426.</p>

```
‘‘Ekanavutito <pb ed="T" n="2.0315" /> kappe, vipassī nāma nāyako;
```

```
Uppajji cārudassano, sabbadhammesu cakkhumā.
```

<p rend="hangnum">§427.</p>

```
‘‘Seṭṭhidhītā <pb ed="V" n="2.0223" /> tadā hutvā, bārāṇasipuruttame;
```

```
Nimantetvāna sambuddhaṃ, sasaṅghaṃ lokanāyakaṃ.
```

<p rend="hangnum">§428.</p>

```
‘‘Mahādānaṃ <pb ed="M" n="2.0233" /> daditvāna, uppalehi vināyakaṃ;
```

```
Pūjayitvā cetasāva <note>ca teheva (syā. pī.)</note>, vaṇṇasobhaṃ apatthayiṃ.
```

<p rend="hangnum">§429.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§430.</p>

```
‘‘Upaṭṭhāko mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§431.</p>

```
‘‘Tassāsiṃ dutiyā dhītā, samaṇaguttasavhayā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§432.</p>

```
‘‘Anujāni na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

<p rend="hangnum">§433.</p>

```
‘‘Komāribrahmacariyaṃ, rājakaññā sukhedhitā;
```

```
Buddhopaṭṭhānaniratā, muditā sattadhītaro.
```

<p rend="hangnum">§434.</p>

```
‘‘Samaṇī samaṇaguttā ca, bhikkhunī bhikkhudāyikā <note>bhikkhudāsikā (sī. syā.)</note>;
```

```
Dhammā ceva sudhammā ca, sattamī saṅghadāyikā <note>saṃghadāsikā (sī. syā.)</note>.
```

<p rend="hangnum">§435.</p>

```
‘‘Ahaṃ khemā ca sappaññā, paṭācārā ca kuṇḍalā;
```

```
Kisāgotamī dhammadinnā, visākhā hoti sattamī.
```

<p rend="hangnum">§436.</p>

```
‘‘Tehi <pb ed="T" n="2.0316" /><pb ed="P" n="2.0555" /> kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§437.</p>

```
‘‘Tato cutā manussesu, upapannā mahākule;
```

```
Pītaṃ maṭṭhaṃ varaṃ dussaṃ, adaṃ arahato ahaṃ.
```

<p rend="hangnum">§438.</p>

```
‘‘Tato cutāriṭṭhapure, jātā vippakule ahaṃ;
```

```
Dhītā tiriṭivacchassa, ummādantī manoharā.
```

<p rend="hangnum">§439.</p>

```
‘‘Tato cutā janapade, kule aññatare ahaṃ;
```

```
Pasūtā nātiphītamhi, sāliṃ gopemahaṃ tadā.
```

<p rend="hangnum">§440.</p>

```
‘‘Disvā paccekasambuddhaṃ, pañcalājāsatānihaṃ;
```

```
Datvā padumacchannāni, pañca puttasatānihaṃ.
```

<p rend="hangnum">§441.</p>

```
‘‘Patthayiṃ <pb ed="M" n="2.0234" /><pb ed="V" n="2.0224" /> tepi patthesuṃ, madhuṃ datvā sayambhuno;
```

```
Tato cutā araññehaṃ, ajāyiṃ padumodare.
```

<p rend="hangnum">§442.</p>

```
‘‘Kāsirañño mahesīhaṃ, hutvā sakkatapūjitā;
```

```
Ajaniṃ rājaputtānaṃ, anūnaṃ satapañcakaṃ.
```

<p rend="hangnum">§443.</p>

```
‘‘Yadā te yobbanappattā, kīḷantā jalakīḷitaṃ;
```

```
Disvā opattapadumaṃ, āsuṃ paccekanāyakā.
```

<p rend="hangnum">§444.</p>

```
‘‘Sāhaṃ tehi vinābhūtā, sutavīrehi sokinī <note>sutavarehi sokinī (sī. syā.)</note>;
```

```
Cutā isigilipasse, gāmakamhi ajāyihaṃ.
```

<p rend="hangnum">§445.</p>

```
‘‘Yadā buddhā sutamatī, sutānaṃ bhattunopi ca <note>kasataṃ tadā (sī.), attanopi ca (syā.)</note>;
```

```
Yāguṃ ādāya gacchantī, aṭṭha paccekanāyake.
```

<p rend="hangnum">§446.</p>

```
‘‘Bhikkhāya <pb ed="T" n="2.0317" /> gāmaṃ gacchante, disvā putte anussariṃ;
```

```
Khīradhārā viniggacchi, tadā me puttapemasā.
```

<p rend="hangnum">§447.</p>

```
‘‘Tato tesaṃ adaṃ yāguṃ, pasannā sehi pāṇibhi;
```

```
Tato cutāhaṃ tidasaṃ, nandanaṃ upapajjahaṃ.
```

<p rend="hangnum">§448.</p>

```
‘‘Anubhotvā sukhaṃ dukkhaṃ, saṃsaritvā bhavābhave;
```

```
Tavatthāya mahāvīra, pariccattañca jīvitaṃ.
```

<p rend="hangnum">§449.</p>

```
‘‘Evaṃ <pb ed="P" n="2.0556" /> bahuvidhaṃ dukkhaṃ, sampattī ca bahubbidhā;
```

```
Pacchime bhave sampatte, jātā sāvatthiyaṃ pure.
```

<p rend="hangnum">§450.</p>

```
‘‘Mahādhanaseṭṭhikule, sukhite sajjite tathā;
```

```
Nānāratanapajjote, sabbakāmasamiddhine.
```

<p rend="hangnum">§451.</p>

```
‘‘Sakkatā pūjitā ceva, mānitāpacitā tathā;
```

```
Rūpasīrimanuppattā <note>rūpasobhaggasampannā (sī.)</note>, kulesu atisakkatā <note>abhisammatā (sī.)</note>.
```

<p rend="hangnum">§452.</p>

```
‘‘Atīva patthitā cāsiṃ, rūpabhogasirīhi ca;
```

```
Patthitā seṭṭhiputtehi, anekehi satehipi.
```

<p rend="hangnum">§453.</p>

```
‘‘Agāraṃ pajahitvāna, pabbajiṃ anagāriyaṃ;
```

```
Aḍḍhamāse asampatte, catusaccamapāpuṇiṃ.
```

<p rend="hangnum">§454.</p>

```
‘‘Iddhiyā <pb ed="M" n="2.0235" /> abhinimmitvā, caturassaṃ rathaṃ ahaṃ;
```

```
Buddhassa pāde vandissaṃ, lokanāthassa tādino.
```

<p rend="hangnum">§455.</p>

```
‘‘‘Supupphitaggaṃ <pb ed="V" n="2.0225" /> upagamma pādapaṃ <note>bhikkhunī (sī. pī. ka.) therīgā. 230</note>, ekā tuvaṃ tiṭṭhasi sālamūle;
```

```
Na <pb ed="T" n="2.0318" /> cāpi te dutiyo atthi koci <note>na catthi te dutiyā vaṇṇadhātu (sī. pī. ka.)</note>, bāle na tvaṃ bhāyasi dhuttakānaṃ’.
```

<p rend="hangnum">§456.</p>

```
‘‘‘Sataṃ sahassānipi dhuttakānaṃ <note>sahassānampi dhuttakānaṃ (pī.) therīgā. 231</note>, samāgatā edisakā bhaveyyuṃ;
```

```
Lomaṃ na iñje na sampavedhe, kiṃ me tuvaṃ māra karissaseko <note>na māra bhāyāmi tavekikāpi (sī. ka.) … tamekikāsiṃ (pī.)</note>.
```

<p rend="hangnum">§457.</p>

```
‘‘‘Esā antaradhāyāmi, kucchiṃ vā pavisāmi te;
```

```
Bhamukantarikāyampi, tiṭṭhantiṃ maṃ na dakkhasi.
```

<p rend="hangnum">§458.</p>

```
‘‘‘Cittasmiṃ vasībhūtāmhi, iddhipādā subhāvitā;
```

```
Sabbabandhanamuttāmhi, na taṃ bhāyāmi āvuso.
```

<p rend="hangnum">§459.</p>

```
‘‘‘Sattisūlūpamā kāmā, khandhāsaṃ adhikuṭṭanā;
```

```
Yaṃ tvaṃ kāmaratiṃ brūsi, aratī dāni sā mama.
```

<p rend="hangnum">§460.</p>

```
‘‘‘Sabbattha <pb ed="P" n="2.0557" /> vihatā nandī, tamokhandho padālito;
```

```
Evaṃ jānāhi pāpima, nihato tvamasi antaka’.
```

<p rend="hangnum">§461.</p>

```
‘‘Jino tamhi guṇe tuṭṭho, etadagge ṭhapesi maṃ;
```

```
Aggā iddhimatīnanti, parisāsu vināyako.
```

<p rend="hangnum">§462.</p>

```
‘‘Pariciṇṇo mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§463.</p>

```
‘‘Yassatthāya pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§464.</p>

```
‘‘Cīvaraṃ <pb ed="T" n="2.0319" /><pb ed="M" n="2.0236" /> piṇḍapātañca, paccayaṃ sayanāsanaṃ;
```

```
Khaṇena upanāmenti, sahassāni samantato.
```

<p rend="hangnum">§465.</p>

```
‘‘Kilesā jhāpitā mayhaṃ…pe… viharāmi anāsavā;
```

<p rend="hangnum">§466.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§467.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ uppalavaṇṇā bhikkhunī imā gāthāyo abhāsitthāti.

Uppalavaṇṇātheriyāpadānaṃ navamaṃ.

#### 10. Paṭācārātherīapadānaṃ

<p rend="hangnum">§468.</p>

```
‘‘Padumuttaro <pb ed="V" n="2.0226" /> nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§469.</p>

```
‘‘Tadāhaṃ haṃsavatiyaṃ, jātā seṭṭhikule ahuṃ;
```

```
Nānāratanapajjote, mahāsukhasamappitā.
```

<p rend="hangnum">§470.</p>

```
‘‘Upetvā taṃ mahāvīraṃ, assosiṃ dhammadesanaṃ;
```

```
Tato jātapasādāhaṃ, upesiṃ saraṇaṃ jinaṃ.
```

<p rend="hangnum">§471.</p>

```
‘‘Tato vinayadhārīnaṃ, aggaṃ vaṇṇesi nāyako;
```

```
Bhikkhuniṃ lajjiniṃ tādiṃ, kappākappavisāradaṃ.
```

<p rend="hangnum">§472.</p>

```
‘‘Tadā <pb ed="T" n="2.0320" /> muditacittāhaṃ, taṃ ṭhānamabhikaṅkhinī;
```

```
Nimantetvā dasabalaṃ, sasaṅghaṃ lokanāyakaṃ.
```

<p rend="hangnum">§473.</p>

```
‘‘Bhojayitvāna sattāhaṃ, daditvāva ticīvaraṃ <note>daditvā pattacīvaraṃ (syā.)</note>;
```

```
Nipacca sirasā pāde, idaṃ vacanamabraviṃ.
```

<p rend="hangnum">§474.</p>

```
‘‘‘Yā tayā vaṇṇitā vīra, ito aṭṭhamake muni;
```

```
Tādisāhaṃ bhavissāmi, yadi sijjhati nāyaka’.
```

<p rend="hangnum">§475.</p>

```
‘‘Tadā <pb ed="P" n="2.0558" /> avoca maṃ satthā, ‘bhadde mā bhāyi assasa;
```

```
Anāgatamhi addhāne, lacchase taṃ manorathaṃ.
```

<p rend="hangnum">§476.</p>

```
‘‘‘Satasahassito <pb ed="M" n="2.0237" /> kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§477.</p>

```
‘‘‘Tassa dhammesu dāyādā, orasā dhammanimmitā;
```

```
Paṭācārāti nāmena, hessati satthu sāvikā’.
```

<p rend="hangnum">§478.</p>

```
‘‘Tadāhaṃ muditā <note>pamudī (ka.)</note> hutvā, yāvajīvaṃ tadā jinaṃ;
```

```
Mettacittā paricariṃ, sasaṅghaṃ lokanāyakaṃ.
```

<p rend="hangnum">§479.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§480.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§481.</p>

```
‘‘Upaṭṭhāko <pb ed="V" n="2.0227" /> mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§482.</p>

```
‘‘Tassāsiṃ <pb ed="T" n="2.0321" /> tatiyā dhītā, bhikkhunī iti vissutā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§483.</p>

```
‘‘Anujāni na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

<p rend="hangnum">§484.</p>

```
‘‘Komāribrahmacariyaṃ, rājakaññā sukhedhitā;
```

```
Buddhopaṭṭhānaniratā, muditā sattadhītaro.
```

<p rend="hangnum">§485.</p>

```
‘‘Samaṇī samaṇaguttā ca, bhikkhunī bhikkhudāyikā;
```

```
Dhammā ceva sudhammā ca, sattamī saṅghadāyikā.
```

<p rend="hangnum">§486.</p>

```
‘‘Ahaṃ uppalavaṇṇā ca, khemā bhaddā ca bhikkhunī;
```

```
Kisāgotamī dhammadinnā, visākhā hoti sattamī.
```

<p rend="hangnum">§487.</p>

```
‘‘Tehi kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§488.</p>

```
‘‘Pacchime ca bhave dāni, jātā seṭṭhikule ahaṃ;
```

```
Sāvatthiyaṃ puravare, iddhe phīte mahaddhane.
```

<p rend="hangnum">§489.</p>

```
‘‘Yadā <pb ed="M" n="2.0238" /> ca yobbanūpetā, vitakkavasagā ahaṃ;
```

```
Naraṃ jārapatiṃ disvā, tena saddhiṃ agacchahaṃ.
```

<p rend="hangnum">§490.</p>

```
‘‘Ekaputtapasūtāhaṃ<pb ed="P" n="2.0559" />, dutiyo kucchiyā mamaṃ;
```

```
Tadāhaṃ mātāpitaro, okkhāmīti <note>ikkhāmīti (syā.), dakkhāmīti (sī.)</note> sunicchitā.
```

<p rend="hangnum">§491.</p>

```
‘‘Nārocesiṃ patiṃ mayhaṃ, tadā tamhi pavāsite;
```

```
Ekikā niggatā gehā, gantuṃ sāvatthimuttamaṃ.
```

<p rend="hangnum">§492.</p>

```
‘‘Tato <pb ed="T" n="2.0322" /> me sāmi āgantvā, sambhāvesi pathe mamaṃ;
```

```
Tadā me kammajā vātā, uppannā atidāruṇā.
```

<p rend="hangnum">§493.</p>

```
‘‘Uṭṭhito ca mahāmegho, pasūtisamaye mama;
```

```
Dabbatthāya tadā gantvā, sāmi sappena mārito.
```

<p rend="hangnum">§494.</p>

```
‘‘Tadā vijātadukkhena, anāthā kapaṇā ahaṃ;
```

```
Kunnadiṃ pūritaṃ disvā, gacchantī sakulālayaṃ.
```

<p rend="hangnum">§495.</p>

```
‘‘Bālaṃ <pb ed="V" n="2.0228" /> ādāya atariṃ, pārakūle ca ekakaṃ;
```

```
Sāyetvā <note>pāyetvā (syā.), pātetvā (ka.)</note> bālakaṃ puttaṃ, itaraṃ taraṇāyahaṃ.
```

<p rend="hangnum">§496.</p>

```
‘‘Nivattā ukkuso hāsi, taruṇaṃ vilapantakaṃ;
```

```
Itarañca vahī soto, sāhaṃ sokasamappitā.
```

<p rend="hangnum">§497.</p>

```
‘‘Sāvatthinagaraṃ gantvā, assosiṃ sajane mate;
```

```
Tadā avocaṃ sokaṭṭā, mahāsokasamappitā.
```

<p rend="hangnum">§498.</p>

```
‘‘Ubho puttā kālaṅkatā, panthe mayhaṃ patī mato;
```

```
Mātā pitā ca bhātā ca, ekacitamhi ḍayhare.
```

<p rend="hangnum">§499.</p>

```
‘‘Tadā kisā ca paṇḍu ca, anāthā dīnamānasā;
```

```
Ito tato bhamantīhaṃ <note>gacchantīhaṃ (syā.), gamentīhaṃ (ka.)</note>, addasaṃ narasārathiṃ.
```

<p rend="hangnum">§500.</p>

```
‘‘Tato avoca maṃ satthā, ‘putte mā soci assasa;
```

```
Attānaṃ te gavesassu, kiṃ niratthaṃ vihaññasi.
```

<p rend="hangnum">§501.</p>

```
‘‘‘Na santi puttā tāṇāya, na ñātī napi bandhavā;
```

```
Antakenādhipannassa, natthi ñātīsu tāṇatā’.
```

<p rend="hangnum">§502.</p>

```
‘‘Taṃ <pb ed="T" n="2.0323" /><pb ed="M" n="2.0239" /> sutvā munino vākyaṃ, paṭhamaṃ phalamajjhagaṃ;
```

```
Pabbajitvāna naciraṃ, arahattamapāpuṇiṃ.
```

<p rend="hangnum">§503.</p>

```
‘‘Iddhīsu <pb ed="P" n="2.0560" /> ca vasī homi, dibbāya sotadhātuyā;
```

```
Paracittāni jānāmi, satthusāsanakārikā.
```

<p rend="hangnum">§504.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Khepetvā āsave sabbe, visuddhāsiṃ sunimmalā.
```

<p rend="hangnum">§505.</p>

```
‘‘Tatohaṃ vinayaṃ sabbaṃ, santike sabbadassino;
```

```
Uggahiṃ sabbavitthāraṃ, byāhariñca yathātathaṃ.
```

<p rend="hangnum">§506.</p>

```
‘‘Jino tasmiṃ guṇe tuṭṭho, etadagge ṭhapesi maṃ;
```

```
Aggā vinayadhārīnaṃ, paṭācārāva ekikā.
```

<p rend="hangnum">§507.</p>

```
‘‘Pariciṇṇo mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§508.</p>

```
‘‘Yassatthāya pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§509.</p>

```
‘‘Kilesā <pb ed="V" n="2.0229" /> jhāpitā mayhaṃ…pe… viharāmi anāsavā.
```

<p rend="hangnum">§510.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§511.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0324" /> sudaṃ paṭācārā bhikkhunī imā gāthāyo abhāsitthāti.

Paṭācārātheriyāpadānaṃ dasamaṃ.

<trailer rend="centre">Ekūposathikavaggo dutiyo.</trailer>

Tassuddānaṃ –

```
Ekūposathikā ceva, saḷalā cātha modakā;
```

```
Ekāsanā pañcadīpā, naḷamālī ca gotamī.
```

```
Khemā uppalavaṇṇā ca, paṭācārā ca bhikkhunī;
```

```
Gāthā satāni pañceva, nava cāpi taduttari.
```

### 3. Kuṇḍalakesīvaggo

#### 1. Kuṇḍalakesātherīapadānaṃ

<p rend="hangnum">§1.</p>

```
‘‘Padumuttaro <pb ed="T" n="2.0325" /><pb ed="M" n="2.0240" /><pb ed="V" n="2.0230" /> nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§2.</p>

```
‘‘Tadāhaṃ haṃsavatiyaṃ, jātā seṭṭhikule ahuṃ;
```

```
Nānāratanapajjote, mahāsukhasamappitā.
```

<p rend="hangnum">§3.</p>

```
‘‘Upetvā <pb ed="P" n="2.0561" /> taṃ mahāvīraṃ, assosiṃ dhammadesanaṃ;
```

```
Tato jātappasādāhaṃ, upesiṃ saraṇaṃ jinaṃ.
```

<p rend="hangnum">§4.</p>

```
‘‘Tadā mahākāruṇiko, padumuttaranāmako;
```

```
Khippābhiññānamagganti, ṭhapesi bhikkhuniṃ subhaṃ.
```

<p rend="hangnum">§5.</p>

```
‘‘Taṃ sutvā muditā hutvā, dānaṃ datvā mahesino;
```

```
Nipacca sirasā pāde, taṃ ṭhānamabhipatthayiṃ.
```

<p rend="hangnum">§6.</p>

```
‘‘Anumodi mahāvīro, ‘bhadde yaṃ tebhipatthitaṃ;
```

```
Samijjhissati taṃ sabbaṃ, sukhinī hohi nibbutā.
```

<p rend="hangnum">§7.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§8.</p>

```
‘‘‘Tassa dhammesu dāyādā, orasā dhammanimmitā;
```

```
Bhaddākuṇḍalakesāti, hessati satthu sāvikā’.
```

<p rend="hangnum">§9.</p>

```
‘‘Tena <pb ed="T" n="2.0326" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§10.</p>

```
‘‘Tato cutā yāmamagaṃ, tatohaṃ tusitaṃ gatā;
```

```
Tato ca nimmānaratiṃ, vasavattipuraṃ tato.
```

<p rend="hangnum">§11.</p>

```
‘‘Yattha yatthūpapajjāmi, tassa kammassa vāhasā;
```

```
Tattha tattheva rājūnaṃ, mahesittamakārayiṃ.
```

<p rend="hangnum">§12.</p>

```
‘‘Tato <pb ed="V" n="2.0231" /> cutā manussesu, rājūnaṃ cakkavattinaṃ;
```

```
Maṇḍalīnañca rājūnaṃ, mahesittamakārayiṃ.
```

<p rend="hangnum">§13.</p>

```
‘‘Sampattiṃ <pb ed="M" n="2.0241" /> anubhotvāna, devesu mānusesu ca;
```

```
Sabbattha sukhitā hutvā, nekakappesu saṃsariṃ.
```

<p rend="hangnum">§14.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§15.</p>

```
‘‘Upaṭṭhāko mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§16.</p>

```
‘‘Tassa dhītā catutthāsiṃ, bhikkhudāyīti vissutā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§17.</p>

```
‘‘Anujāni na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

<p rend="hangnum">§18.</p>

```
‘‘Komāribrahmacariyaṃ, rājakaññā sukhedhitā;
```

```
Buddhopaṭṭhānaniratā, muditā satta dhītaro.
```

<p rend="hangnum">§19.</p>

```
‘‘Samaṇī <pb ed="T" n="2.0327" /> samaṇaguttā ca, bhikkhunī bhikkhudāyikā;
```

```
Dhammā ceva sudhammā ca, sattamī saṅghadāyikā.
```

<p rend="hangnum">§20.</p>

```
‘‘Khemā <pb ed="P" n="2.0562" /> uppalavaṇṇā ca, paṭācārā ahaṃ tadā;
```

```
Kisāgotamī dhammadinnā, visākhā hoti sattamī.
```

<p rend="hangnum">§21.</p>

```
‘‘Tehi kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§22.</p>

```
‘‘Pacchime ca bhave dāni, giribbajapuruttame;
```

```
Jātā seṭṭhikule phīte, yadāhaṃ yobbane ṭhitā.
```

<p rend="hangnum">§23.</p>

```
‘‘Coraṃ vadhatthaṃ nīyantaṃ, disvā rattā tahiṃ ahaṃ;
```

```
Pitā me taṃ sahassena, mocayitvā vadhā tato.
```

<p rend="hangnum">§24.</p>

```
‘‘Adāsi tassa maṃ tāto, viditvāna manaṃ mama;
```

```
Tassāhamāsiṃ visaṭṭhā, atīva dayitā hitā.
```

<p rend="hangnum">§25.</p>

```
‘‘So me bhūsanalobhena, balimajjhāsayo <note>khalitajjhāsayo (sī.), baliṃ paccāharaṃ (syā.), mālapacchāhataṃ (pī.)</note> diso;
```

```
Corappapātaṃ netvāna, pabbataṃ cetayī vadhaṃ.
```

<p rend="hangnum">§26.</p>

```
‘‘Tadāhaṃ <pb ed="M" n="2.0242" /><pb ed="V" n="2.0232" /> paṇamitvāna, sattukaṃ sukatañjalī;
```

```
Rakkhantī attano pāṇaṃ, idaṃ vacanamabraviṃ.
```

<p rend="hangnum">§27.</p>

```
‘‘‘Idaṃ suvaṇṇakeyūraṃ, muttā veḷuriyā bahū;
```

```
Sabbaṃ harassu <note>varassu (ka.)</note> bhaddante, mañca dāsīti sāvaya’.
```

<p rend="hangnum">§28.</p>

```
‘‘‘Oropayassu kalyāṇī, mā bāḷhaṃ paridevasi;
```

```
Na cāhaṃ abhijānāmi, ahantvā dhanamābhataṃ’.
```

<p rend="hangnum">§29.</p>

```
‘‘‘Yato <pb ed="T" n="2.0328" /> sarāmi attānaṃ, yato pattosmi viññutaṃ;
```

```
Na cāhaṃ abhijānāmi, aññaṃ piyataraṃ tayā’.
```

<p rend="hangnum">§30.</p>

```
‘‘‘Ehi taṃ upagūhissaṃ, katvāna taṃ padakkhiṇaṃ;
```

```
Na ca dāni puno atthi <note>taṃ vandāmi puna natthi (syā.)</note>, mama tuyhañca saṅgamo.
```

<p rend="hangnum">§31.</p>

```
‘‘‘Na hi sabbesu ṭhānesu, puriso hoti paṇḍito;
```

```
Itthīpi paṇḍitā hoti, tattha tattha vicakkhaṇā.
```

<p rend="hangnum">§32.</p>

```
‘‘‘Na hi sabbesu ṭhānesu, puriso hoti paṇḍito;
```

```
Itthīpi paṇḍitā hoti, lahuṃ atthavicintikā.
```

<p rend="hangnum">§33.</p>

```
‘‘‘Lahuñca <pb ed="P" n="2.0563" /> vata khippañca, nikaṭṭhe <note>nekatthe (sī. syā.)</note> samacetayiṃ;
```

```
Migaṃ uṇṇā yathā evaṃ <note>cittapuṇṇāya tāneva (syā.), migaṃ puṇṇāya teneva (pī.)</note>, tadāhaṃ sattukaṃ vadhiṃ.
```

<p rend="hangnum">§34.</p>

```
‘‘‘Yo ca uppatitaṃ atthaṃ, na khippamanubujjhati;
```

```
So haññate mandamati, corova girigabbhare.
```

<p rend="hangnum">§35.</p>

```
‘‘‘Yo ca uppatitaṃ atthaṃ, khippameva nibodhati;
```

```
Muccate sattusambādhā, tadāhaṃ sattukā yathā’.
```

<p rend="hangnum">§36.</p>

```
‘‘Tadāhaṃ pātayitvāna, giriduggamhi sattukaṃ;
```

```
Santikaṃ setavatthānaṃ, upetvā pabbajiṃ ahaṃ.
```

<p rend="hangnum">§37.</p>

```
‘‘Saṇḍāsena ca kese me, luñcitvā sabbaso tadā;
```

```
Pabbajitvāna samayaṃ, ācikkhiṃsu nirantaraṃ.
```

<p rend="hangnum">§38.</p>

```
‘‘Tato taṃ uggahetvāhaṃ, nisīditvāna ekikā;
```

```
Samayaṃ taṃ vicintesiṃ, suvāno mānusaṃ karaṃ.
```

<p rend="hangnum">§39.</p>

```
‘‘Chinnaṃ <pb ed="T" n="2.0329" /><pb ed="M" n="2.0243" /> gayha samīpe me, pātayitvā apakkami;
```

```
Disvā nimittamalabhiṃ, hatthaṃ taṃ puḷavākulaṃ.
```

<p rend="hangnum">§40.</p>

```
‘‘Tato <pb ed="V" n="2.0233" /> uṭṭhāya saṃviggā, apucchiṃ sahadhammike;
```

```
Te avocuṃ vijānanti, taṃ atthaṃ sakyabhikkhavo.
```

<p rend="hangnum">§41.</p>

```
‘‘Sāhaṃ tamatthaṃ pucchissaṃ, upetvā buddhasāvake;
```

```
Te mamādāya gacchiṃsu, buddhaseṭṭhassa santikaṃ.
```

<p rend="hangnum">§42.</p>

```
‘‘So me dhammamadesesi, khandhāyatanadhātuyo;
```

```
Asubhāniccadukkhāti, anattāti ca nāyako.
```

<p rend="hangnum">§43.</p>

```
‘‘Tassa dhammaṃ suṇitvāhaṃ, dhammacakkhuṃ visodhayiṃ;
```

```
Tato viññātasaddhammā, pabbajjaṃ upasampadaṃ.
```

<p rend="hangnum">§44.</p>

```
‘‘Āyācito tadā āha, ‘ehi bhadde’ti nāyako;
```

```
Tadāhaṃ upasampannā, parittaṃ toyamaddasaṃ.
```

<p rend="hangnum">§45.</p>

```
‘‘Pādapakkhālanenāhaṃ<pb ed="P" n="2.0564" />, ñatvā saudayabbayaṃ;
```

```
Tathā sabbepi saṅkhāre, īdisaṃ cintayiṃ <note>saṅkhārā, iti saṃcintayiṃ (sī. syā. pī.)</note> tadā.
```

<p rend="hangnum">§46.</p>

```
‘‘Tato cittaṃ vimucci me, anupādāya sabbaso;
```

```
Khippābhiññānamaggaṃ me, tadā paññāpayī jino.
```

<p rend="hangnum">§47.</p>

```
‘‘Iddhīsu ca vasī homi, dibbāya sotadhātuyā;
```

```
Paracittāni jānāmi, satthusāsanakārikā.
```

<p rend="hangnum">§48.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Khepetvā āsave sabbe, visuddhāsiṃ sunimmalā.
```

<p rend="hangnum">§49.</p>

```
‘‘Pariciṇṇo <pb ed="T" n="2.0330" /> mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§50.</p>

```
‘‘Yassatthāya pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§51.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ me vimalaṃ suddhaṃ, buddhaseṭṭhassa sāsane.
```

<p rend="hangnum">§52.</p>

```
‘‘Kilesā <pb ed="M" n="2.0244" /> jhāpitā mayhaṃ, bhavā sabbe samūhatā;
```

```
Nāgīva bandhanaṃ chetvā, viharāmi anāsavā.
```

<p rend="hangnum">§53.</p>

```
‘‘Svāgataṃ vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§54.</p>

```
‘‘Paṭisambhidā <pb ed="V" n="2.0234" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ bhaddākuṇḍalakesā bhikkhunī imā gāthāyo abhāsitthāti.

Kuṇḍalakesātheriyāpadānaṃ paṭhamaṃ.

#### 2. Kisāgotamītherīapadānaṃ

<p rend="hangnum">§55.</p>

```
‘‘Padumuttaro nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§56.</p>

```
‘‘Tadāhaṃ <pb ed="T" n="2.0331" /> haṃsavatiyaṃ, jātā aññatare kule;
```

```
Upetvā taṃ naravaraṃ, saraṇaṃ samupāgamiṃ.
```

<p rend="hangnum">§57.</p>

```
‘‘Dhammañca tassa assosiṃ, catusaccūpasañhitaṃ;
```

```
Madhuraṃ paramassādaṃ, vaṭṭasantisukhāvahaṃ <note>cittasanti … (syā.)</note>.
```

<p rend="hangnum">§58.</p>

```
‘‘Tadā ca bhikkhuniṃ vīro, lūkhacīvaradhāriniṃ;
```

```
Ṭhapento etadaggamhi, vaṇṇayī purisuttamo.
```

<p rend="hangnum">§59.</p>

```
‘‘Janetvānappakaṃ <pb ed="P" n="2.0565" /> pītiṃ, sutvā bhikkhuniyā guṇe;
```

```
Kāraṃ katvāna buddhassa, yathāsatti yathābalaṃ.
```

<p rend="hangnum">§60.</p>

```
‘‘Nipacca munivaraṃ taṃ, taṃ ṭhānamabhipatthayiṃ;
```

```
Tadānumodi sambuddho, ṭhānalābhāya nāyako.
```

<p rend="hangnum">§61.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§62.</p>

```
‘‘‘Tassa dhammesu dāyādā, orasā dhammanimmitā;
```

```
Kisāgotamī <note>gotamī nāma (sī. ka.)</note> nāmena, hessati satthu sāvikā’.
```

<p rend="hangnum">§63.</p>

```
‘‘Taṃ <pb ed="M" n="2.0245" /> sutvā muditā hutvā, yāvajīvaṃ tadā jinaṃ;
```

```
Mettacittā paricariṃ, paccayehi vināyakaṃ.
```

<p rend="hangnum">§64.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§65.</p>

```
‘‘Imamhi <pb ed="V" n="2.0235" /> bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§66.</p>

```
‘‘Upaṭṭhāko <pb ed="T" n="2.0332" /> mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§67.</p>

```
‘‘Pañcamī tassa dhītāsiṃ, dhammā nāmena vissutā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§68.</p>

```
‘‘Anujāni na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

<p rend="hangnum">§69.</p>

```
‘‘Komāribrahmacariyaṃ, rājakaññā sukhedhitā;
```

```
Buddhopaṭṭhānaniratā, muditā satta dhītaro.
```

<p rend="hangnum">§70.</p>

```
‘‘Samaṇī samaṇaguttā ca, bhikkhunī bhikkhudāyikā;
```

```
Dhammā ceva sudhammā ca, sattamī saṅghadāyikā.
```

<p rend="hangnum">§71.</p>

```
‘‘Khemā uppalavaṇṇā ca, paṭācārā ca kuṇḍalā;
```

```
Ahañca dhammadinnā ca, visākhā hoti sattamī.
```

<p rend="hangnum">§72.</p>

```
‘‘Tehi kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§73.</p>

```
‘‘Pacchime ca bhave dāni, jātā seṭṭhikule ahaṃ;
```

```
Duggate adhane naṭṭhe <note>nīce (syā.), niddhe (pī.)</note>, gatā ca sadhanaṃ kulaṃ.
```

<p rend="hangnum">§74.</p>

```
‘‘Patiṃ ṭhapetvā sesā me, dessanti adhanā iti;
```

```
Yadā ca pasūtā <note>sasutā (sī. pī.)</note> āsiṃ, sabbesaṃ dayitā tadā.
```

<p rend="hangnum">§75.</p>

```
‘‘Yadā <pb ed="P" n="2.0566" /> so taruṇo bhaddo <note>putto (sī. syā.)</note>, komalako <note>komārako (syā.), komalaṅgo (sī. pī.)</note> sukhedhito;
```

```
Sapāṇamiva kanto me, tadā yamavasaṃ gato.
```

<p rend="hangnum">§76.</p>

```
‘‘Sokaṭṭā <pb ed="T" n="2.0333" /> dīnavadanā<pb ed="M" n="2.0246" />, assunettā rudammukhā;
```

```
Mataṃ kuṇapamādāya, vilapantī gamāmahaṃ.
```

<p rend="hangnum">§77.</p>

```
‘‘Tadā ekena sandiṭṭhā, upetvābhisakkuttamaṃ;
```

```
Avocaṃ dehi bhesajjaṃ, puttasañjīvananti bho.
```

<p rend="hangnum">§78.</p>

```
‘‘Na vijjante matā yasmiṃ, gehe siddhatthakaṃ tato;
```

```
Āharāti jino āha, vinayopāyakovido.
```

<p rend="hangnum">§79.</p>

```
‘‘Tadā <pb ed="V" n="2.0236" /> gamitvā sāvatthiṃ, na labhiṃ tādisaṃ gharaṃ;
```

```
Kuto siddhatthakaṃ tasmā, tato laddhā satiṃ ahaṃ.
```

<p rend="hangnum">§80.</p>

```
‘‘Kuṇapaṃ chaḍḍayitvāna, upesiṃ lokanāyakaṃ;
```

```
Dūratova mamaṃ disvā, avoca madhurassaro.
```

<p rend="hangnum">§81.</p>

```
‘‘‘Yo ca vassasataṃ jīve, apassaṃ udayabbayaṃ;
```

```
Ekāhaṃ jīvitaṃ seyyo, passato udayabbayaṃ.
```

<p rend="hangnum">§82.</p>

```
‘‘‘Na gāmadhammo nigamassa dhammo, na cāpiyaṃ ekakulassa dhammo;
```

```
Sabbassa lokassa sadevakassa, eseva dhammo yadidaṃ aniccatā’.
```

<p rend="hangnum">§83.</p>

```
‘‘Sāhaṃ sutvānimā <note>sahasutvānimā (ka.)</note> gāthā, dhammacakkhuṃ visodhayiṃ;
```

```
Tato viññātasaddhammā, pabbajiṃ anagāriyaṃ.
```

<p rend="hangnum">§84.</p>

```
‘‘Tathā pabbajitā santī, yuñjantī jinasāsane;
```

```
Na cireneva kālena, arahattamapāpuṇiṃ.
```

<p rend="hangnum">§85.</p>

```
‘‘Iddhīsu <pb ed="T" n="2.0334" /> ca vasī homi, dibbāya sotadhātuyā;
```

```
Paracittāni jānāmi, satthusāsanakārikā.
```

<p rend="hangnum">§86.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Khepetvā āsave sabbe, visuddhāsiṃ sunimmalā.
```

<p rend="hangnum">§87.</p>

```
‘‘Pariciṇṇo mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§88.</p>

```
‘‘Yassatthāya <pb ed="M" n="2.0247" /><pb ed="P" n="2.0567" /> pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§89.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ me vimalaṃ suddhaṃ, buddhaseṭṭhassa vāhasā.
```

<p rend="hangnum">§90.</p>

```
‘‘Saṅkārakūṭā āhitvā, susānā rathiyāpi ca;
```

```
Tato saṅghāṭikaṃ katvā, lūkhaṃ dhāremi cīvaraṃ.
```

<p rend="hangnum">§91.</p>

```
‘‘Jino tasmiṃ guṇe tuṭṭho, lūkhacīvaradhāraṇe;
```

```
Ṭhapesi etadaggamhi, parisāsu vināyako.
```

<p rend="hangnum">§92.</p>

```
‘‘Kilesā <pb ed="V" n="2.0237" /> jhāpitā mayhaṃ…pe… viharāmi anāsavā.
```

<p rend="hangnum">§93.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§94.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ <pb ed="T" n="2.0335" /> sudaṃ kisāgotamī bhikkhunī imā gāthāyo abhāsitthāti.

Kisāgotamītheriyāpadānaṃ dutiyaṃ.

#### 3. Dhammadinnātherīapadānaṃ

<p rend="hangnum">§95.</p>

```
‘‘Padumuttaro nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§96.</p>

```
‘‘Tadāhaṃ haṃsavatiyaṃ, kule aññatare ahuṃ;
```

```
Parakammakārī āsiṃ, nipakā sīlasaṃvutā.
```

<p rend="hangnum">§97.</p>

```
‘‘Padumuttarabuddhassa, sujāto aggasāvako;
```

```
Vihārā abhinikkhamma, piṇḍapātāya <note>pattamādāya (ka.)</note> gacchati.
```

<p rend="hangnum">§98.</p>

```
‘‘Ghaṭaṃ gahetvā gacchantī, tadā udakahārikā;
```

```
Taṃ disvā adadaṃ pūpaṃ, pasannā sehi pāṇibhi.
```

<p rend="hangnum">§99.</p>

```
‘‘Paṭiggahetvā tattheva, nisinno paribhuñji so;
```

```
Tato netvāna taṃ gehaṃ, adāsiṃ tassa bhojanaṃ.
```

<p rend="hangnum">§100.</p>

```
‘‘Tato <pb ed="M" n="2.0248" /> me ayyako tuṭṭho, akarī suṇisaṃ sakaṃ;
```

```
Sassuyā saha gantvāna, sambuddhaṃ abhivādayiṃ.
```

<p rend="hangnum">§101.</p>

```
‘‘Tadā so dhammakathikaṃ, bhikkhuniṃ parikittayaṃ;
```

```
Ṭhapesi etadaggamhi, taṃ sutvā muditā ahaṃ.
```

<p rend="hangnum">§102.</p>

```
‘‘Nimantayitvā <pb ed="P" n="2.0568" /> sugataṃ, sasaṅghaṃ lokanāyakaṃ;
```

```
Mahādānaṃ daditvāna, taṃ ṭhānamabhipatthayiṃ.
```

<p rend="hangnum">§103.</p>

```
‘‘Tato <pb ed="T" n="2.0336" /> maṃ sugato āha, ghananinnādasussaro <note>ghananinnādasussare (ka.)</note>;
```

```
‘Mamupaṭṭhānanirate, sasaṅghaparivesike.
```

<p rend="hangnum">§104.</p>

```
‘‘‘Saddhammassavane <pb ed="V" n="2.0238" /> yutte, guṇavaddhitamānase;
```

```
Bhadde bhavassu muditā, lacchase paṇidhīphalaṃ.
```

<p rend="hangnum">§105.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§106.</p>

```
‘‘‘Tassa dhammesu dāyādā, orasā dhammanimmitā;
```

```
Dhammadinnāti nāmena, hessati satthu sāvikā’.
```

<p rend="hangnum">§107.</p>

```
‘‘Taṃ sutvā muditā hutvā, yāvajīvaṃ mahāmuniṃ;
```

```
Mettacittā paricariṃ, paccayehi vināyakaṃ.
```

<p rend="hangnum">§108.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§109.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§110.</p>

```
‘‘Upaṭṭhāko mahesissa, tadā āsi narissaro;
```

```
Kāsirājā kikī nāma, bārāṇasipuruttame.
```

<p rend="hangnum">§111.</p>

```
‘‘Chaṭṭhā tassāsahaṃ dhītā, sudhammā iti vissutā;
```

```
Dhammaṃ sutvā jinaggassa, pabbajjaṃ samarocayiṃ.
```

<p rend="hangnum">§112.</p>

```
‘‘Anujāni na no tāto, agāreva tadā mayaṃ;
```

```
Vīsavassasahassāni, vicarimha atanditā.
```

Tatiyaṃ bhāṇavāraṃ.

<p rend="hangnum">§113.</p>

```
‘‘Komāribrahmacariyaṃ<pb ed="T" n="2.0337" /><pb ed="M" n="2.0249" />, rājakaññā sukhedhitā;
```

```
Buddhopaṭṭhānaniratā, muditā satta dhītaro.
```

<p rend="hangnum">§114.</p>

```
‘‘Samaṇī samaṇaguttā ca, bhikkhunī bhikkhudāyikā;
```

```
Dhammā ceva sudhammā ca, sattamī saṅghadāyikā.
```

<p rend="hangnum">§115.</p>

```
‘‘Khemā uppalavaṇṇā ca, paṭācārā ca kuṇḍalā;
```

```
Gotamī ca ahañceva, visākhā hoti sattamī.
```

<p rend="hangnum">§116.</p>

```
‘‘Tehi kammehi sukatehi, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§117.</p>

```
‘‘Pacchime <pb ed="V" n="2.0239" /><pb ed="P" n="2.0569" /> ca bhave dāni, giribbajapuruttame;
```

```
Jātā seṭṭhikule phīte, sabbakāmasamiddhine.
```

<p rend="hangnum">§118.</p>

```
‘‘Yadā rūpaguṇūpetā, paṭhame yobbane ṭhitā;
```

```
Tadā parakulaṃ gantvā, vasiṃ sukhasamappitā.
```

<p rend="hangnum">§119.</p>

```
‘‘Upetvā lokasaraṇaṃ, suṇitvā dhammadesanaṃ;
```

```
Anāgāmiphalaṃ patto, sāmiko me subuddhimā.
```

<p rend="hangnum">§120.</p>

```
‘‘Tadāhaṃ anujānetvā, pabbajiṃ anagāriyaṃ;
```

```
Na cireneva kālena, arahattamapāpuṇiṃ.
```

<p rend="hangnum">§121.</p>

```
‘‘Tadā upāsako so maṃ, upagantvā apucchatha;
```

```
Gambhīre nipuṇe pañhe, te sabbe byākariṃ ahaṃ.
```

<p rend="hangnum">§122.</p>

```
‘‘Jino tasmiṃ guṇe tuṭṭho, etadagge ṭhapesi maṃ;
```

```
‘Bhikkhuniṃ dhammakathikaṃ, nāññaṃ passāmi edisiṃ.
```

<p rend="hangnum">§123.</p>

```
‘Dhammadinnā <pb ed="T" n="2.0338" /> yathā dhīrā, evaṃ dhāretha bhikkhavo’;
```

```
‘‘Evāhaṃ paṇḍitā homi <note>jātā (sī.), nāma (syā.)</note>, nāyakenānukampitā.
```

<p rend="hangnum">§124.</p>

```
‘‘Pariciṇṇo mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§125.</p>

```
‘‘Yassatthāya pabbajitā, agārasmānagāriyaṃ;
```

```

```

So me attho anuppatto, sabbasaṃyojanakkhayo.

<p rend="hangnum">§126.</p>

```
‘‘Iddhīsu <pb ed="M" n="2.0250" /> ca vasī homi, dibbāya sotadhātuyā;
```

```
Paracittāni jānāmi, satthusāsanakārikā.
```

<p rend="hangnum">§127.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Khepetvā āsave sabbe, visuddhāsiṃ sunimmalā.
```

<p rend="hangnum">§128.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§129.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§130.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ dhammadinnā bhikkhunī imā gāthāyo abhāsitthāti.

Dhammadinnātheriyāpadānaṃ tatiyaṃ.

#### 4. Sakulātherīapadānaṃ

<p rend="hangnum">§131.</p>

```
‘‘Padumuttaro <pb ed="T" n="2.0339" /><pb ed="V" n="2.0240" /> nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§132.</p>

```
‘‘Hitāya sabbasattānaṃ, sukhāya vadataṃ varo;
```

```
Atthāya purisājañño, paṭipanno sadevake.
```

<p rend="hangnum">§133.</p>

```
‘‘Yasaggapatto <pb ed="P" n="2.0570" /> sirimā, kittivaṇṇagato jino;
```

```
Pūjito sabbalokassa, disāsabbāsu vissuto.
```

<p rend="hangnum">§134.</p>

```
‘‘Uttiṇṇavicikiccho so, vītivattakathaṃkatho;
```

```
Sampuṇṇamanasaṅkappo, patto sambodhimuttamaṃ.
```

<p rend="hangnum">§135.</p>

```
‘‘Anuppannassa maggassa, uppādetā naruttamo;
```

```
Anakkhātañca akkhāsi, asañjātañca sañjanī.
```

<p rend="hangnum">§136.</p>

```
‘‘Maggaññū ca maggavidū, maggakkhāyī narāsabho;
```

```
Maggassa kusalo satthā, sārathīnaṃ varuttamo.
```

<p rend="hangnum">§137.</p>

```
‘‘Mahākāruṇiko satthā, dhammaṃ desesi nāyako;
```

```
Nimugge kāmapaṅkamhi, samuddharati pāṇine.
```

<p rend="hangnum">§138.</p>

```
‘‘Tadāhaṃ haṃsavatiyaṃ, jātā khattiyanandanā;
```

```
Surūpā sadhanā cāpi, dayitā ca sirīmatī.
```

<p rend="hangnum">§139.</p>

```
‘‘Ānandassa <pb ed="M" n="2.0251" /> mahārañño, dhītā paramasobhaṇā;
```

```
Vemātā <note>vemātu (sī.)</note> bhaginī cāpi, padumuttaranāmino.
```

<p rend="hangnum">§140.</p>

```
‘‘Rājakaññāhi <pb ed="T" n="2.0340" /> sahitā, sabbābharaṇabhūsitā;
```

```
Upāgamma mahāvīraṃ, assosiṃ dhammadesanaṃ.
```

<p rend="hangnum">§141.</p>

```
‘‘Tadā hi so lokagaru, bhikkhuniṃ dibbacakkhukaṃ;
```

```
Kittayaṃ parisāmajjhe <note>catuparisāya majjhe (syā.)</note>, aggaṭṭhāne ṭhapesi taṃ.
```

<p rend="hangnum">§142.</p>

```
‘‘Suṇitvā tamahaṃ haṭṭhā, dānaṃ datvāna satthuno;
```

```
Pūjitvāna ca sambuddhaṃ, dibbacakkhuṃ apatthayiṃ.
```

<p rend="hangnum">§143.</p>

```
‘‘Tato avoca maṃ satthā, ‘nande lacchasi patthitaṃ;
```

```
Padīpadhammadānānaṃ, phalametaṃ sunicchitaṃ.
```

<p rend="hangnum">§144.</p>

```
‘‘‘Satasahassito <pb ed="V" n="2.0241" /> kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§145.</p>

```
‘‘‘Tassa dhammesu dāyādā, orasā dhammanimmitā;
```

```
Sakulā nāma nāmena <note>sakulāti ca nāmena (syā.)</note>, hessati satthu sāvikā’.
```

<p rend="hangnum">§146.</p>

```
‘‘Tena <pb ed="P" n="2.0571" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§147.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§148.</p>

```
‘‘Paribbājakinī āsiṃ, tadāhaṃ ekacārinī;
```

```
Bhikkhāya vicaritvāna, alabhiṃ telamattakaṃ.
```

<p rend="hangnum">§149.</p>

```
‘‘Tena dīpaṃ padīpetvā, upaṭṭhiṃ sabbasaṃvariṃ;
```

```
Cetiyaṃ dvipadaggassa <note>dipadaggassa (sī. syā. pī.)</note>, vippasannena cetasā.
```

<p rend="hangnum">§150.</p>

```
‘‘Tena <pb ed="T" n="2.0341" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§151.</p>

```
‘‘Yattha yatthūpapajjāmi, tassa kammassa vāhasā;
```

```
Pajjalanti <note>sañjalanti (syā. ka.), saṃcaranti (pī.)</note> mahādīpā, tattha tattha gatāya me.
```

<p rend="hangnum">§152.</p>

```
‘‘Tirokuṭṭaṃ <pb ed="M" n="2.0252" /> tiroselaṃ, samatiggayha pabbataṃ;
```

```
Passāmahaṃ yadicchāmi, dīpadānassidaṃ phalaṃ.
```

<p rend="hangnum">§153.</p>

```
‘‘Visuddhanayanā homi, yasasā ca jalāmahaṃ;
```

```
Saddhāpaññāvatī ceva, dīpadānassidaṃ phalaṃ.
```

<p rend="hangnum">§154.</p>

```
‘‘Pacchime ca bhave dāni, jātā vippakule ahaṃ;
```

```
Pahūtadhanadhaññamhi, mudite rājapūjite.
```

<p rend="hangnum">§155.</p>

```
‘‘Ahaṃ sabbaṅgasampannā, sabbābharaṇabhūsitā;
```

```
Purappavese sugataṃ, vātapāne ṭhitā ahaṃ.
```

<p rend="hangnum">§156.</p>

```
‘‘Disvā jalantaṃ yasasā, devamanussasakkataṃ;
```

```
Anubyañjanasampannaṃ, lakkhaṇehi vibhūsitaṃ.
```

<p rend="hangnum">§157.</p>

```
‘‘Udaggacittā sumanā, pabbajjaṃ samarocayiṃ;
```

```
Na cireneva kālena, arahattamapāpuṇiṃ.
```

<p rend="hangnum">§158.</p>

```
‘‘Iddhīsu <pb ed="V" n="2.0242" /> ca vasī homi, dibbāya sotadhātuyā;
```

```
Paracittāni jānāmi, satthusāsanakārikā.
```

<p rend="hangnum">§159.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Khepetvā āsave sabbe, visuddhāsiṃ sunimmalā.
```

<p rend="hangnum">§160.</p>

```
‘‘Pariciṇṇo <pb ed="T" n="2.0342" /> mayā satthā, kataṃ buddhassa sāsanaṃ;
```

```
Ohito garuko bhāro, bhavanetti samūhatā.
```

<p rend="hangnum">§161.</p>

```
‘‘Yassatthāya <pb ed="P" n="2.0572" /> pabbajitā, agārasmānagāriyaṃ;
```

```
So me attho anuppatto, sabbasaṃyojanakkhayo.
```

<p rend="hangnum">§162.</p>

```
‘‘Tato mahākāruṇiko, etadagge ṭhapesi maṃ;
```

```
Dibbacakkhukānaṃ aggā, sakulāti naruttamo.
```

<p rend="hangnum">§163.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§164.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§165.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ sakulā bhikkhunī imā gāthāyo abhāsitthāti.

Sakulātheriyāpadānaṃ catutthaṃ.

#### 5. Nandātherīapadānaṃ

<p rend="hangnum">§166.</p>

```
‘‘Padumuttaro <pb ed="M" n="2.0253" /> nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§167.</p>

```
‘‘Ovādako viññāpako, tārako sabbapāṇinaṃ;
```

```
Desanākusalo buddho, tāresi janataṃ bahuṃ.
```

<p rend="hangnum">§168.</p>

```
‘‘Anukampako <pb ed="T" n="2.0343" /> kāruṇiko, hitesī sabbapāṇinaṃ;
```

```
Sampatte titthiye sabbe, pañcasīle patiṭṭhapi.
```

<p rend="hangnum">§169.</p>

```
‘‘Evaṃ nirākulaṃ āsi, suññataṃ titthiyehi ca;
```

```
Vicittaṃ arahantehi, vasībhūtehi tādibhi.
```

<p rend="hangnum">§170.</p>

```
‘‘Ratanānaṭṭhapaññāsaṃ<pb ed="V" n="2.0243" />, uggatova mahāmuni;
```

```
Kañcanagghiyasaṅkāso, bāttiṃsavaralakkhaṇo.
```

<p rend="hangnum">§171.</p>

```
‘‘Vassasatasahassāni, āyu vijjati tāvade;
```

```
Tāvatā tiṭṭhamāno so, tāresi janataṃ bahuṃ.
```

<p rend="hangnum">§172.</p>

```
‘‘Tadāhaṃ haṃsavatiyaṃ, jātā seṭṭhikule ahuṃ;
```

```
Nānāratanapajjote, mahāsukhasamappitā.
```

<p rend="hangnum">§173.</p>

```
‘‘Upetvā taṃ mahāvīraṃ, assosiṃ dhammadesanaṃ;
```

```
Amataṃ paramassādaṃ, paramatthanivedakaṃ.
```

<p rend="hangnum">§174.</p>

```
‘‘Tadā nimantayitvāna, sasaṅghaṃ lokanāyakaṃ;
```

```
Datvā tassa mahādānaṃ, pasannā sehi pāṇibhi.
```

<p rend="hangnum">§175.</p>

```
‘‘Jhāyinīnaṃ <pb ed="P" n="2.0573" /> bhikkhunīnaṃ, aggaṭṭhānamapatthayiṃ;
```

```
Nipacca sirasā dhīraṃ, sasaṅghaṃ lokanāyakaṃ.
```

<p rend="hangnum">§176.</p>

```
‘‘Tadā adantadamako, tilokasaraṇo pabhū;
```

```
Byākāsi narasārathi, ‘lacchase taṃ supatthitaṃ.
```

<p rend="hangnum">§177.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§178.</p>

```
‘‘‘Tassa <pb ed="T" n="2.0344" /> dhammesu dāyādā, orasā dhammanimmitā;
```

```
Nandāti nāma nāmena, hessati satthu sāvikā’.
```

<p rend="hangnum">§179.</p>

```
‘‘Taṃ <pb ed="M" n="2.0254" /> sutvā muditā hutvā, yāvajīvaṃ tadā jinaṃ;
```

```
Mettacittā paricariṃ, paccayehi vināyakaṃ.
```

<p rend="hangnum">§180.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§181.</p>

```
‘‘Tato cutā yāmamagaṃ, tatohaṃ tusitaṃ gatā <note>agaṃ (sī. pī. ka.)</note>;
```

```
Tato ca nimmānaratiṃ, vasavattipuraṃ tato <note>gatā (syā.)</note>.
```

<p rend="hangnum">§182.</p>

```
‘‘Yattha yatthūpapajjāmi, tassa kammassa vāhasā;
```

```
Tattha tattheva rājūnaṃ, mahesittamakārayiṃ.
```

<p rend="hangnum">§183.</p>

```
‘‘Tato cutā manussatte, rājānaṃ cakkavattinaṃ;
```

```
Maṇḍalīnañca rājūnaṃ, mahesittamakārayiṃ.
```

<p rend="hangnum">§184.</p>

```
‘‘Sampattiṃ <pb ed="V" n="2.0244" /> anubhotvāna, devesu manujesu ca;
```

```
Sabbattha sukhitā hutvā, nekakappesu saṃsariṃ.
```

<p rend="hangnum">§185.</p>

```
‘‘Pacchime bhave sampatte, suramme <note>purasmiṃ (syā.)</note> kapilavhaye;
```

```
Rañño suddhodanassāhaṃ, dhītā āsiṃ aninditā.
```

<p rend="hangnum">§186.</p>

```
‘‘Siriyā <note>siriṃva (sī.), raṃsiriva (syā.)</note> rūpiniṃ disvā, nanditaṃ āsi taṃ kulaṃ;
```

```
Tena nandāti me nāmaṃ, sundaraṃ pavaraṃ ahu.
```

<p rend="hangnum">§187.</p>

```
‘‘Yuvatīnañca sabbāsaṃ, kalyāṇīti ca vissutā;
```

```
Tasmimpi nagare ramme, ṭhapetvā taṃ yasodharaṃ.
```

<p rend="hangnum">§188.</p>

```
‘‘Jeṭṭho <pb ed="T" n="2.0345" /> bhātā tilokaggo, pacchimo <note>majjhimo (pī.)</note> arahā tathā;
```

```
Ekākinī gahaṭṭhāhaṃ, mātarā paricoditā.
```

<p rend="hangnum">§189.</p>

```
‘‘‘Sākiyamhi <pb ed="P" n="2.0574" /> kule jātā, putte buddhānujā tuvaṃ;
```

```
Nandenapi vinā bhūtā, agāre kiṃ nu acchasi.
```

<p rend="hangnum">§190.</p>

```
‘‘‘Jarāvasānaṃ yobbaññaṃ, rūpaṃ asucisammataṃ;
```

```
Rogantamapicārogyaṃ, jīvitaṃ maraṇantikaṃ.
```

<p rend="hangnum">§191.</p>

```
‘‘‘Idampi te subhaṃ rūpaṃ, sasīkantaṃ manoharaṃ;
```

```
Bhūsanānaṃ alaṅkāraṃ, sirisaṅghāṭasannibhaṃ.
```

<p rend="hangnum">§192.</p>

```
‘‘‘Puñjitaṃ <pb ed="M" n="2.0255" /> lokasāraṃva, nayanānaṃ rasāyanaṃ;
```

```
Puññānaṃ kittijananaṃ, ukkākakulanandanaṃ.
```

<p rend="hangnum">§193.</p>

```
‘‘‘Na cireneva kālena, jarā samadhisessati <note>samabhibhossati (sī. syā.), samadhihessati (pī.)</note>;
```

```
Vihāya gehaṃ kāruññe <note>kāruññe (sī. pī.), pārayhiṃ (syā.)</note>, cara dhammamanindite’.
```

<p rend="hangnum">§194.</p>

```
‘‘Sutvāhaṃ mātu vacanaṃ, pabbajiṃ anagāriyaṃ;
```

```
Dehena na tu cittena, rūpayobbanalāḷitā.
```

<p rend="hangnum">§195.</p>

```
‘‘Mahatā ca payattena, jhānajjhena paraṃ mama;
```

```
Kātuñca vadate mātā, na cāhaṃ tattha ussukā.
```

<p rend="hangnum">§196.</p>

```
‘‘Tato mahākāruṇiko, disvā maṃ kāmalālasaṃ <note>kamalānanaṃ (syā.)</note>;
```

```
Nibbindanatthaṃ rūpasmiṃ, mama cakkhupathe jino.
```

<p rend="hangnum">§197.</p>

```
‘‘Sakena ānubhāvena, itthiṃ māpesi sobhiniṃ;
```

```
Dassanīyaṃ suruciraṃ, mamatopi surūpiniṃ.
```

<p rend="hangnum">§198.</p>

```
‘‘Tamahaṃ <pb ed="T" n="2.0346" /><pb ed="V" n="2.0245" /> vimhitā disvā, ativimhitadehiniṃ;
```

```
Cintayiṃ saphalaṃ meti, nettalābhañca mānusaṃ.
```

<p rend="hangnum">§199.</p>

```
‘‘Tamahaṃ ehi subhage, yenattho taṃ vadehi me;
```

```
Kulaṃ te nāmagottañca, vada me yadi te piyaṃ.
```

<p rend="hangnum">§200.</p>

```
‘Na <pb ed="P" n="2.0575" /> vañcakālo subhage <note>pañhakālo subhaṇe (sī. syā. pī.)</note>, ucchaṅge maṃ nivāsaya;
```

```
Sīdantīva mamaṅgāni, pasuppaya muhuttakaṃ’.
```

<p rend="hangnum">§201.</p>

```
‘‘Tato sīsaṃ mamaṅke sā, katvā sayi sulocanā;
```

```
Tassā nalāṭe patitā, luddhā <note>lūtā (syā.)</note> paramadāruṇā.
```

<p rend="hangnum">§202.</p>

```
‘‘Saha tassā nipātena, piḷakā upapajjatha;
```

```
Pagghariṃsu pabhinnā ca, kuṇapā pubbalohitā.
```

<p rend="hangnum">§203.</p>

```
‘‘Pabhinnaṃ vadanañcāpi, kuṇapaṃ pūtigandhanaṃ;
```

```
Uddhumātaṃ vinilañca, pubbañcāpi sarīrakaṃ.
```

<p rend="hangnum">§204.</p>

```
‘‘Sā paveditasabbaṅgī, nissasantī muhuṃ muhuṃ;
```

```
Vedayantī sakaṃ dukkhaṃ, karuṇaṃ paridevayi.
```

<p rend="hangnum">§205.</p>

```
‘‘‘Dukkhena <pb ed="M" n="2.0256" /> dukkhitā homi, phusayanti ca vedanā;
```

```
Mahādukkhe nimuggamhi, saraṇaṃ hohi me sakhī’.
```

<p rend="hangnum">§206.</p>

```
‘‘‘Kuhiṃ vadanasobhaṃ te, kuhiṃ te tuṅganāsikā;
```

```
Tambabimbavaroṭṭhaṃ te, vadanaṃ te kuhiṃ gataṃ.
```

<p rend="hangnum">§207.</p>

```
‘‘‘Kuhiṃ sasīnibhaṃ vaṇṇaṃ, kambugīvā kuhiṃ gatā;
```

```
Doḷālolāva <note>dāmāmālañca (syā.), dololullāva (ka.)</note> te kaṇṇā, vevaṇṇaṃ samupāgatā.
```

<p rend="hangnum">§208.</p>

```
‘‘‘Makuḷakhārakākārā <pb ed="T" n="2.0347" /> <note>makulamburūhākārā (sī.), makuḷapadumākārā (syā.)</note>, kalikāva <note>kalasāva (sī. syā. pī.)</note> payodharā;
```

```
Pabhinnā pūtikuṇapā, duṭṭhagandhittamāgatā.
```

<p rend="hangnum">§209.</p>

```
‘‘‘Vedimajjhāva sussoṇī <note>tanumajjhā puthussoṇī (sī. syā.), vedimajjhā puthussoṇī (pī.)</note>, sūnāva nītakibbisā;
```

```
Jātā amejjhabharitā, aho rūpamasassataṃ.
```

<p rend="hangnum">§210.</p>

```
‘‘‘Sabbaṃ sarīrasañjātaṃ, pūtigandhaṃ bhayānakaṃ;
```

```
Susānamiva bībhacchaṃ, ramante yattha bālisā’.
```

<p rend="hangnum">§211.</p>

```
‘‘Tadā <pb ed="P" n="2.0576" /> mahākāruṇiko, bhātā me lokanāyako;
```

```
Disvā saṃviggacittaṃ maṃ, imā gāthā abhāsatha.
```

<p rend="hangnum">§212.</p>

```
‘‘‘Āturaṃ <pb ed="V" n="2.0246" /> kuṇapaṃ pūtiṃ, passa nande samussayaṃ;
```

```
Asubhāya cittaṃ bhāvehi, ekaggaṃ susamāhitaṃ.
```

<p rend="hangnum">§213.</p>

```
‘‘‘Yathā idaṃ tathā etaṃ, yathā etaṃ tathā idaṃ;
```

```
Duggandhaṃ pūtikaṃ vāti, bālānaṃ abhinanditaṃ.
```

<p rend="hangnum">§214.</p>

```
‘‘‘Evametaṃ avekkhantī, rattindivamatanditā;
```

```
Tato sakāya paññāya, abhinibbijjha dakkhasi’.
```

<p rend="hangnum">§215.</p>

```
‘‘Tatohaṃ atisaṃviggā, sutvā gāthā subhāsitā;
```

```
Tatraṭṭhitāvahaṃ santī, arahattamapāpuṇiṃ.
```

<p rend="hangnum">§216.</p>

```
‘‘Yattha yattha nisinnāhaṃ, sadā jhānaparāyanā;
```

```
Jino tasmiṃ guṇe tuṭṭho, etadagge ṭhapesi maṃ.
```

<p rend="hangnum">§217.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§218.</p>

```
‘‘Svāgataṃ <pb ed="T" n="2.0348" /><pb ed="M" n="2.0257" /> vata me āsi…pe… kataṃ buddhassa sāsanaṃ.
```

<p rend="hangnum">§219.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ nandā bhikkhunī janapadakalyāṇī imā gāthāyo abhāsitthāti.

Nandātheriyāpadānaṃ pañcamaṃ.

#### 6. Soṇātherīapadānaṃ

<p rend="hangnum">§220.</p>

```
‘‘Padumuttaro nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§221.</p>

```
‘‘Tadā seṭṭhikule jātā, sukhitā pūjitā piyā;
```

```
Upetvā taṃ munivaraṃ, assosiṃ madhuraṃ vacaṃ.
```

<p rend="hangnum">§222.</p>

```
‘‘Āraddhavīriyānaggaṃ, vaṇṇesi <note>vaṇṇeti (syā.)</note> bhikkhuniṃ jino;
```

```
Taṃ sutvā muditā hutvā, kāraṃ katvāna satthuno.
```

<p rend="hangnum">§223.</p>

```
‘‘Abhivādiya sambuddhaṃ, ṭhānaṃ taṃ patthayiṃ tadā;
```

```
Anumodi mahāvīro, ‘sijjhataṃ paṇidhī tava.
```

<p rend="hangnum">§224.</p>

```
‘‘‘Satasahassito <pb ed="V" n="2.0247" /> kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§225.</p>

```
‘‘‘Tassa <pb ed="T" n="2.0349" /><pb ed="P" n="2.0577" /> dhammesu dāyādā, orasā dhammanimmitā;
```

```
Soṇāti nāma nāmena, hessati satthu sāvikā’.
```

<p rend="hangnum">§226.</p>

```
‘‘Taṃ sutvā muditā hutvā, yāvajīvaṃ tadā jinaṃ;
```

```
Mettacittā paricariṃ, paccayehi vināyakaṃ.
```

<p rend="hangnum">§227.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§228.</p>

```
‘‘Pacchime ca bhave dāni, jātā seṭṭhikule ahaṃ;
```

```
Sāvatthiyaṃ puravare, iddhe phīte mahaddhane.
```

<p rend="hangnum">§229.</p>

```
‘‘Yadā <pb ed="M" n="2.0258" /> ca yobbanappattā, gantvā patikulaṃ ahaṃ;
```

```
Dasa puttāni ajaniṃ, surūpāni visesato.
```

<p rend="hangnum">§230.</p>

```
‘‘Sukhedhitā ca te sabbe, jananettamanoharā;
```

```
Amittānampi rucitā, mama pageva te piyā.
```

<p rend="hangnum">§231.</p>

```
‘‘Tato mayhaṃ akāmāya, dasaputtapurakkhato;
```

```
Pabbajittha sa me bhattā, devadevassa sāsane.
```

<p rend="hangnum">§232.</p>

```
‘‘Tadekikā vicintesiṃ, jīvitenālamatthu me;
```

```
Cattāya patiputtehi, vuḍḍhāya ca varākiyā.
```

<p rend="hangnum">§233.</p>

```
‘‘Ahampi tattha gacchissaṃ, sampatto yattha me pati;
```

```
Evāhaṃ cintayitvāna, pabbajiṃ anagāriyaṃ.
```

<p rend="hangnum">§234.</p>

```
‘‘Tato ca maṃ bhikkhuniyo, ekaṃ bhikkhunupassaye;
```

```
Vihāya gacchumovādaṃ, tāpehi udakaṃ iti.
```

<p rend="hangnum">§235.</p>

```
‘‘Tadā <pb ed="T" n="2.0350" /> udakamāhitvā, okiritvāna kumbhiyā;
```

```
Culle ṭhapetvā āsīnā, tato cittaṃ samādahiṃ.
```

<p rend="hangnum">§236.</p>

```
‘‘Khandhe aniccato disvā, dukkhato ca anattato;
```

```
Khepetvā āsave sabbe, arahattamapāpuṇiṃ.
```

<p rend="hangnum">§237.</p>

```
‘‘Tadāgantvā bhikkhuniyo, uṇhodakamapucchisuṃ;
```

```
Tejodhātumadhiṭṭhāya, khippaṃ santāpayiṃ jalaṃ.
```

<p rend="hangnum">§238.</p>

```
‘‘Vimhitā <pb ed="V" n="2.0248" /><pb ed="P" n="2.0578" /> tā jinavaraṃ, etamatthamasāvayuṃ;
```

```
Taṃ sutvā mudito nātho, imaṃ gāthaṃ abhāsatha.
```

<p rend="hangnum">§239.</p>

```
‘‘‘Yo ca vassasataṃ jīve, kusīto hīnavīriyo;
```

```
Ekāhaṃ jīvitaṃ seyyo, vīriyamārabhato daḷhaṃ’.
```

<p rend="hangnum">§240.</p>

```
‘‘Ārādhito mahāvīro, mayā suppaṭipattiyā;
```

```
Āraddhavīriyānaggaṃ, mamāha sa mahāmuni.
```

<p rend="hangnum">§241.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§242.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§243.</p>

```
‘‘Paṭisambhidā <pb ed="M" n="2.0259" /> catasso…pe… kataṃ buddhassa sāsanaṃ’’.
```

Itthaṃ sudaṃ soṇā bhikkhunī imā gāthāyo abhāsitthāti.

Soṇātheriyāpadānaṃ chaṭṭhaṃ.

#### 7. Bhaddakāpilānītherīapadānaṃ

<p rend="hangnum">§244.</p>

```
‘‘Padumuttaro <pb ed="T" n="2.0351" /> nāma jino, sabbadhammāna pāragū <note>sabbadhammesu cakkhumā (sī. pī.)</note>;
```

```
Ito satasahassamhi, kappe uppajji nāyako.
```

<p rend="hangnum">§245.</p>

```
‘‘Tadāhu haṃsavatiyaṃ, videho nāma nāmato <note>nāmako (syā. pī.)</note>;
```

```
Seṭṭhī pahūtaratano, tassa jāyā ahosahaṃ.
```

<p rend="hangnum">§246.</p>

```
‘‘Kadāci so narādiccaṃ, upecca saparijjano;
```

```
Dhammamassosi buddhassa, sabbadukkhabhayappahaṃ <note>dukkhakkhayāvahaṃ (syā.)</note>.
```

<p rend="hangnum">§247.</p>

```
‘‘Sāvakaṃ dhutavādānaṃ, aggaṃ kittesi nāyako;
```

```
Sutvā sattāhikaṃ dānaṃ, datvā buddhassa tādino.
```

<p rend="hangnum">§248.</p>

```
‘‘Nipacca sirasā pāde, taṃ ṭhānamabhipatthayiṃ;
```

```
Sa hāsayanto parisaṃ, tadā hi narapuṅgavo.
```

<p rend="hangnum">§249.</p>

```
‘‘Seṭṭhino anukampāya, imā gāthā abhāsatha;
```

```
‘Lacchase patthitaṃ ṭhānaṃ, nibbuto hohi puttaka.
```

<p rend="hangnum">§250.</p>

```
‘‘‘Satasahassito <pb ed="V" n="2.0249" /><pb ed="P" n="2.0579" /> kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§251.</p>

```
‘‘‘Tassa dhammesu dāyādo, oraso dhammanimmito;
```

```
Kassapo nāma gottena, hessati satthu sāvako’.
```

<p rend="hangnum">§252.</p>

```
‘‘Taṃ sutvā mudito hutvā, yāvajīvaṃ tadā jinaṃ;
```

```
Mettacitto paricari, paccayehi vināyakaṃ.
```

<p rend="hangnum">§253.</p>

```
‘‘Sāsanaṃ <pb ed="T" n="2.0352" /> jotayitvāna, so madditvā kutitthiye;
```

```
Veneyyaṃ vinayitvā ca, nibbuto so sasāvako.
```

<p rend="hangnum">§254.</p>

```
‘‘Nibbute <pb ed="M" n="2.0260" /> tamhi lokagge, pūjanatthāya satthuno;
```

```
Ñātimitte samānetvā, saha tehi akārayi.
```

<p rend="hangnum">§255.</p>

```
‘‘Sattayojanikaṃ thūpaṃ, ubbiddhaṃ ratanāmayaṃ;
```

```
Jalantaṃ sataraṃsiṃva, sālarājaṃva phullitaṃ.
```

<p rend="hangnum">§256.</p>

```
‘‘Sattasatasahassāni, pātiyo <note>cātiyo (syā.)</note> tattha kārayi;
```

```
Naḷaggī viya jotantī <note>jotante (syā. pī.)</note>, rataneheva sattahi.
```

<p rend="hangnum">§257.</p>

```
‘‘Gandhatelena pūretvā, dīpānujjalayī tahiṃ;
```

```
Pūjanatthāya <note>pūjatthāya (sī. ka.)</note> mahesissa, sabbabhūtānukampino.
```

<p rend="hangnum">§258.</p>

```
‘‘Sattasatasahassāni, puṇṇakumbhāni kārayi;
```

```
Rataneheva puṇṇāni, pūjanatthāya mahesino.
```

<p rend="hangnum">§259.</p>

```
‘‘Majjhe aṭṭhaṭṭhakumbhīnaṃ, ussitā kañcanagghiyo;
```

```
Atirocanti vaṇṇena, saradeva divākaro.
```

<p rend="hangnum">§260.</p>

```
‘‘Catudvāresu sobhanti, toraṇā ratanāmayā;
```

```
Ussitā phalakā rammā, sobhanti ratanāmayā.
```

<p rend="hangnum">§261.</p>

```
‘‘Virocanti parikkhittā <note>parikkhāyo (syā.)</note>, avaṭaṃsā sunimmitā;
```

```
Ussitāni paṭākāni, ratanāni virocare.
```

<p rend="hangnum">§262.</p>

```
‘‘Surattaṃ sukataṃ cittaṃ, cetiyaṃ ratanāmayaṃ;
```

```
Atirocati vaṇṇena, sasañjhova <note>sasajjhāva (syā. ka.), sasañjāva (pī.)</note> divākaro.
```

<p rend="hangnum">§263.</p>

```
‘‘Thūpassa <pb ed="T" n="2.0353" /><pb ed="P" n="2.0580" /> vediyo tisso, haritālena pūrayi;
```

```
Ekaṃ manosilāyekaṃ, añjanena ca ekikaṃ.
```

<p rend="hangnum">§264.</p>

```
‘‘Pūjaṃ <pb ed="V" n="2.0250" /> etādisaṃ rammaṃ, kāretvā varavādino;
```

```
Adāsi dānaṃ saṅghassa, yāvajīvaṃ yathābalaṃ.
```

<p rend="hangnum">§265.</p>

```
‘‘Sahāva seṭṭhinā tena, tāni puññāni sabbaso;
```

```
Yāvajīvaṃ karitvāna, sahāva sugatiṃ gatā.
```

<p rend="hangnum">§266.</p>

```
‘‘Sampattiyonubhotvāna, devatte atha mānuse;
```

```
Chāyā viya sarīrena, saha teneva saṃsariṃ.
```

<p rend="hangnum">§267.</p>

```
‘‘Ekanavutito <pb ed="M" n="2.0261" /> kappe, vipassī nāma nāyako;
```

```
Uppajji cārudassano, sabbadhammavipassako.
```

<p rend="hangnum">§268.</p>

```
‘‘Tadāyaṃ bandhumatiyaṃ, brāhmaṇo sādhusammato;
```

```
Aḍḍho santo guṇenāpi <note>satthāgamenāsi (sī.)</note>, dhanena ca suduggato.
```

<p rend="hangnum">§269.</p>

```
‘‘Tadāpi tassāhaṃ āsiṃ, brāhmaṇī samacetasā;
```

```
Kadāci so dijavaro, saṅgamesi mahāmuniṃ.
```

<p rend="hangnum">§270.</p>

```
‘‘Nisinnaṃ janakāyamhi, desentaṃ amataṃ padaṃ;
```

```
Sutvā dhammaṃ pamudito, adāsi ekasāṭakaṃ.
```

<p rend="hangnum">§271.</p>

```
‘‘Gharamekena vatthena, gantvānetaṃ sa mabravi <note>mamabravi (sī. syā. pī.)</note>;
```

```
‘Anumoda mahāpuññaṃ <note>mahāpaññe (sī.), mahāpuññe (syā. ka.)</note>, dinnaṃ buddhassa sāṭakaṃ’.
```

<p rend="hangnum">§272.</p>

```
‘‘Tadāhaṃ añjaliṃ katvā, anumodiṃ supīṇitā <note>suviditā (syā.), supītiyā (ka.)</note>;
```

```
‘Sudinno sāṭako sāmi, buddhaseṭṭhassa tādino’.
```

<p rend="hangnum">§273.</p>

```
‘‘Sukhito <pb ed="T" n="2.0354" /> sajjito hutvā, saṃsaranto bhavābhave;
```

```
Bārāṇasipure ramme, rājā āsi mahīpati.
```

<p rend="hangnum">§274.</p>

```
‘‘Tadā <pb ed="P" n="2.0581" /> tassa mahesīhaṃ, itthigumbassa uttamā;
```

```
Tassāti dayitā <note>tassāvi dutiyikā (syā.)</note> āsiṃ, pubbasnehena bhattuno <note>cuttari (syā. pī. ka.)</note>.
```

<p rend="hangnum">§275.</p>

```
‘‘Piṇḍāya vicarante te <note>so (sī. syā. pī.)</note>, aṭṭha paccekanāyake;
```

```
Disvā pamudito hutvā, datvā piṇḍaṃ mahārahaṃ.
```

<p rend="hangnum">§276.</p>

```
‘‘Puno nimantayitvāna, katvā ratanamaṇḍapaṃ;
```

```
Kammārehi kataṃ pattaṃ <note>kataṃ chattaṃ (sī.), katamaṭṭhaṃ (syā.)</note>, sovaṇṇaṃ vata tattakaṃ.
```

<p rend="hangnum">§277.</p>

```
‘‘Samānetvāna te sabbe, tesaṃ dānamadāsi so;
```

```
Soṇṇāsane paviṭṭhānaṃ, pasanno sehi pāṇibhi.
```

<p rend="hangnum">§278.</p>

```
‘‘Tampi <pb ed="V" n="2.0251" /> dānaṃ sahādāsiṃ, kāsirājenahaṃ tadā;
```

```
Punāhaṃ bārāṇasiyaṃ, jātā kāsikagāmake.
```

<p rend="hangnum">§279.</p>

```
‘‘Kuṭumbikakule <pb ed="M" n="2.0262" /> phīte, sukhito so sabhātuko;
```

```
Jeṭṭhassa bhātuno jāyā, ahosiṃ supatibbatā.
```

<p rend="hangnum">§280.</p>

```
‘‘Paccekabuddhaṃ disvāna, kaniyassa mama bhattuno <note>bhattukaniyaso (syā.)</note>;
```

```
Bhāgannaṃ tassa datvāna, āgate tamhi pāvadiṃ.
```

<p rend="hangnum">§281.</p>

```
‘‘Nābhinandittha so dānaṃ, tato tassa adāsahaṃ;
```

```
Ukhā <note>buddhā (syā.)</note> āniya taṃ annaṃ, puno tasseva so adā.
```

<p rend="hangnum">§282.</p>

```
‘‘Tadannaṃ chaḍḍayitvāna, duṭṭhā buddhassahaṃ tadā;
```

```
Pattaṃ kalalapuṇṇaṃ taṃ, adāsiṃ tassa tādino.
```

<p rend="hangnum">§283.</p>

```
‘‘Dāne <pb ed="T" n="2.0355" /> ca gahaṇe ceva, apace padusepi ca;
```

```
Samacittamukhaṃ disvā, tadāhaṃ saṃvijiṃ bhusaṃ.
```

<p rend="hangnum">§284.</p>

```
‘‘Puno <pb ed="P" n="2.0582" /> pattaṃ gahetvāna, sodhayitvā sugandhinā;
```

```
Pasannacittā pūretvā, saghataṃ sakkaraṃ adaṃ.
```

<p rend="hangnum">§285.</p>

```
‘‘Yattha yatthūpapajjāmi, surūpā homi dānato;
```

```
Buddhassa apakārena, duggandhā vadanena ca.
```

<p rend="hangnum">§286.</p>

```
‘‘Puna kassapavīrassa, nidhāyantamhi cetiye;
```

```
Sovaṇṇaṃ iṭṭhakaṃ varaṃ, adāsiṃ muditā ahaṃ.
```

<p rend="hangnum">§287.</p>

```
‘‘Catujjātena gandhena, nicayitvā tamiṭṭhakaṃ;
```

```
Muttā duggandhadosamhā, sabbaṅgasusamāgatā.
```

<p rend="hangnum">§288.</p>

```
‘‘Sattapātisahassāni, rataneheva sattahi;
```

```
Kāretvā ghatapūrāni, vaṭṭīni <note>vaṭṭīyo (sī.)</note> ca sahassaso.
```

<p rend="hangnum">§289.</p>

```
‘‘Pakkhipitvā padīpetvā, ṭhapayiṃ sattapantiyo;
```

```
Pūjanatthaṃ lokanāthassa, vippasannena cetasā.
```

<p rend="hangnum">§290.</p>

```
‘‘Tadāpi tamhi puññamhi, bhāginīyi visesato;
```

```
Puna kāsīsu sañjāto, sumittā iti vissuto.
```

<p rend="hangnum">§291.</p>

```
‘‘Tassāhaṃ bhariyā āsiṃ, sukhitā sajjitā piyā;
```

```
Tadā paccekamunino, adāsiṃ ghanaveṭhanaṃ.
```

<p rend="hangnum">§292.</p>

```
‘‘Tassāpi <pb ed="M" n="2.0263" /><pb ed="V" n="2.0252" /> bhāginī āsiṃ, moditvā dānamuttamaṃ;
```

```
Punāpi kāsiraṭṭhamhi, jāto koliyajātiyā.
```

<p rend="hangnum">§293.</p>

```
‘‘Tadā <pb ed="T" n="2.0356" /> koliyaputtānaṃ, satehi saha pañcahi;
```

```
Pañcapaccekabuddhānaṃ, satāni samupaṭṭhahi.
```

<p rend="hangnum">§294.</p>

```
‘‘Temāsaṃ tappayitvāna <note>vāsayitvāna (syā. pī.)</note>, adāsi ca ticīvare <note>ticīvaraṃ (syā.)</note>;
```

```
Jāyā tassa tadā āsiṃ, puññakammapathānugā.
```

<p rend="hangnum">§295.</p>

```
‘‘Tato <pb ed="P" n="2.0583" /> cuto ahu rājā, nando nāma mahāyaso;
```

```
Tassāpi mahesī āsiṃ, sabbakāmasamiddhinī.
```

<p rend="hangnum">§296.</p>

```
‘‘Tadā rājā bhavitvāna, brahmadatto mahīpati;
```

```
Padumavatīputtānaṃ, paccekamuninaṃ tadā.
```

<p rend="hangnum">§297.</p>

```
‘‘Satāni pañcanūnāni, yāvajīvaṃ upaṭṭhahiṃ;
```

```
Rājuyyāne nivāsetvā, nibbutāni ca pūjayiṃ.
```

<p rend="hangnum">§298.</p>

```
‘‘Cetiyāni ca kāretvā, pabbajitvā ubho mayaṃ;
```

```
Bhāvetvā appamaññāyo, brahmalokaṃ agamhase.
```

<p rend="hangnum">§299.</p>

```
‘‘Tato cuto mahātitthe, sujāto pipphalāyano;
```

```
Mātā sumanadevīti, kosigotto dijo pitā.
```

<p rend="hangnum">§300.</p>

```
‘‘Ahaṃ madde janapade, sākalāya puruttame;
```

```
Kappilassa dijassāsiṃ, dhītā mātā sucīmati.
```

<p rend="hangnum">§301.</p>

```
‘‘Ghanakañcanabimbena, nimminitvāna maṃ pitā;
```

```
Adā kassapadhīrassa, kāmehi vajjitassamaṃ.
```

<p rend="hangnum">§302.</p>

```
‘‘Kadāci so kāruṇiko, gantvā kammantapekkhako;
```

```
Kākādikehi khajjante, pāṇe disvāna saṃviji.
```

<p rend="hangnum">§303.</p>

```
‘‘Gharevāhaṃ <pb ed="T" n="2.0357" /> tile jāte, disvānātapatāpane;
```

```
Kimi kākehi khajjante, saṃvegamalabhiṃ tadā.
```

<p rend="hangnum">§304.</p>

```
‘‘Tadā so pabbajī dhīro, ahaṃ tamanupabbajiṃ;
```

```
Pañcavassāni nivasiṃ, paribbājavate <note>paribbājapathe (syā. pī.)</note> ahaṃ.
```

<p rend="hangnum">§305.</p>

```
‘‘Yadā <pb ed="M" n="2.0264" /> pabbajitā āsi, gotamī jinaposikā;
```

```
Tadāhaṃ tamupagantvā, buddhena anusāsitā.
```

<p rend="hangnum">§306.</p>

```
‘‘Na <pb ed="V" n="2.0253" /> cireneva kālena, arahattamapāpuṇiṃ;
```

```
Aho kalyāṇamittattaṃ, kassapassa sirīmato.
```

<p rend="hangnum">§307.</p>

```
‘‘Suto buddhassa dāyādo, kassapo susamāhito;
```

```
Pubbenivāsaṃ yo vedi, saggāpāyañca passati.
```

<p rend="hangnum">§308.</p>

```
‘‘Atho <pb ed="P" n="2.0584" /> jātikkhayaṃ patto, abhiññāvosito muni;
```

```
Etāhi tīhi vijjāhi, tevijjo hoti brāhmaṇo.
```

<p rend="hangnum">§309.</p>

```
‘‘Tatheva bhaddakāpilānī <note>bhaddākāpilānī (sī. pī.)</note>, tevijjā maccuhāyinī;
```

```
Dhāreti antimaṃ dehaṃ, jitvā māraṃ savāhanaṃ.
```

<p rend="hangnum">§310.</p>

```
‘‘Disvā ādīnavaṃ loke, ubho pabbajitā mayaṃ;
```

```
Tyamha khīṇāsavā dantā, sītibhūtāmha nibbutā.
```

<p rend="hangnum">§311.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§312.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§313.</p>

```
‘‘Paṭisambhidā <pb ed="T" n="2.0358" /> catasso…pe… kataṃ buddhassa sāsanaṃ’’.
```

Itthaṃ sudaṃ bhaddakāpilānī bhikkhunī imā gāthāyo abhāsitthāti.

Bhaddakāpilānītheriyāpadānaṃ sattamaṃ.

#### 8. Yasodharātherīapadānaṃ

<p rend="hangnum">§314.</p>

```
Ekasmiṃ samaye ramme, iddhe rājagahe pure;
```

```
Pabbhāramhi varekamhi, vasante naranāyake.
```

<p rend="hangnum">§315.</p>

```
Vasantiyā tamhi nagare, ramme bhikkhunupassaye;
```

```
Yasodharābhikkhuniyā, evaṃ āsi vitakkitaṃ.
```

<p rend="hangnum">§316.</p>

```
‘‘Suddhodano mahārājā, gotamī ca pajāpatī;
```

```
Abhiññātā mahātherā, theriyo ca mahiddhikā.
```

<p rend="hangnum">§317.</p>

```
‘‘Santiṃ <pb ed="M" n="2.0265" /> gatāva āsuṃ te, dīpaccīva nirāsavā;
```

```
Lokanāthe dharanteva, ahampi ca sivaṃ padaṃ.
```

<p rend="hangnum">§318.</p>

```
‘‘Gamissāmīti <pb ed="V" n="2.0254" /> cintetvā, passantī āyumattano;
```

```
Passitvā āyusaṅkhāraṃ, tadaheva khayaṃ gataṃ.
```

<p rend="hangnum">§319.</p>

```
‘‘Pattacīvaramādāya, nikkhamitvā sakassamā;
```

```
Purakkhatā bhikkhunībhi, satehi sahassehi sā <note>saha pañcahi (sī. pī.)</note>.
```

<p rend="hangnum">§320.</p>

```
‘‘Mahiddhikā mahāpaññā, sambuddhaṃ upasaṅkami;
```

```
Sambuddhaṃ abhivādetvā, satthuno cakkalakkhaṇe;
```

```
Nisinnā ekamantamhi, idaṃ vacanamabravi.
```

<p rend="hangnum">§321.</p>

```
‘‘‘Aṭṭhasattativassāhaṃ, pacchimo vattate vayo <note>pacchimā vattayi vayā (syā.)</note>;
```

```
Pabbhāramhi anuppattā, ārocemi mahāmuni.
```

<p rend="hangnum">§322.</p>

```
‘‘‘Paripakko vayo mayhaṃ, parittaṃ mama jīvitaṃ;
```

```
Pahāya vo gamissāmi, kataṃ me saraṇamattano.
```

<p rend="hangnum">§323.</p>

```
‘‘‘Vayamhi pacchime kāle, maraṇaṃ uparuddhati;
```

```
Ajjarattiṃ mahāvīra, pāpuṇissāmi nibbutiṃ.
```

<p rend="hangnum">§324.</p>

```
‘‘‘Natthi jāti jarā byādhi, maraṇañca mahāmune;
```

```
Ajarāmaraṇaṃ puraṃ, gamissāmi asaṅkhataṃ.
```

<p rend="hangnum">§325.</p>

```
‘‘‘Yāvatā parisā nāma, samupāsanti satthuno;
```

```
Aparādhamajānantī <note>sace metthi (sī.), pajānantī (ka.)</note>, khamantaṃ sammukhā mune.
```

<p rend="hangnum">§326.</p>

```
‘‘‘Saṃsaritvā <pb ed="T" n="2.0359" /><pb ed="P" n="2.0585" /> ca saṃsāre, khalitañce mamaṃ tayi;
```

```
Ārocemi mahāvīra, aparādhaṃ khamassu me’.
```

<p rend="hangnum">§327.</p>

```
‘‘Sutvāna vacanaṃ tassā, munindo idamabravi;
```

```
‘Kimuttaraṃ te vakkhāmi, nibbānāya vajantiyā.
```

<p rend="hangnum">§328.</p>

```
‘‘‘Iddhiñcāpi nidassehi, mama sāsanakārike;
```

```
Parisānañca sabbāsaṃ, kaṅkhaṃ chindassu yāvatā’.
```

<p rend="hangnum">§329.</p>

```
‘‘Sutvā taṃ munino vācaṃ, bhikkhunī sā yasodharā;
```

```
Vanditvā munirājaṃ taṃ, idaṃ vacanamabravi.
```

<p rend="hangnum">§330.</p>

```
‘‘‘Yasodharā <pb ed="M" n="2.0266" /> ahaṃ vīra, agāre te pajāpati;
```

```
Sākiyamhi kule jātā, itthiaṅge patiṭṭhitā.
```

<p rend="hangnum">§331.</p>

```
‘‘‘Thīnaṃ satasahassānaṃ, navutīnaṃ chaduttari;
```

```
Agāre te ahaṃ vīra, pāmokkhā sabbā issarā.
```

<p rend="hangnum">§332.</p>

```
‘‘‘Rūpācāraguṇūpetā<pb ed="V" n="2.0255" />, yobbanaṭṭhā piyaṃvadā;
```

```
Sabbā maṃ apacāyanti, devatā viya mānusā.
```

<p rend="hangnum">§333.</p>

```
‘‘‘Kaññāsatasahassapamukhā, sakyaputtanivesane;
```

```
Samānasukhadukkhatā, devatā viya nandane.
```

<p rend="hangnum">§334.</p>

```
‘‘‘Kāmadhātumatikkamma <note>kāmadhātumatikkantā (sī. syā. pī. ka.)</note>, saṇṭhitā rūpadhātuyā;
```

```
Rūpena sadisā natthi, ṭhapetvā lokanāyakaṃ.
```

<p rend="hangnum">§335.</p>

```
‘‘‘Sambuddhaṃ abhivādetvā, iddhiṃ dassesi satthuno;
```

```
Nekā nānāvidhākārā, mahāiddhīpi dassayī <note>evamādīni vatvāna, upatitvāna ambaraṃ; iddhī anekā dassesi, buddhānuññā yasodharā; (sī.)</note>.
```

<p rend="hangnum">§336.</p>

```
‘‘‘Cakkavāḷasamaṃ kāyaṃ, sīsaṃ uttarato kuru;
```

```
Ubho pakkhā duve dīpā, jambudīpaṃ sarīrato.
```

<p rend="hangnum">§337.</p>

```
‘‘‘Dakkhiṇañca saraṃ piñchaṃ, nānāsākhā tu pattakā;
```

```
Candañca sūriyañcakkhi, merupabbatato sikhaṃ.
```

<p rend="hangnum">§338.</p>

```
‘‘‘Cakkavālagiriṃ <pb ed="T" n="2.0360" /> tuṇḍaṃ, jamburukkhaṃ samūlakaṃ;
```

```
Bījamānā upāgantvā, vandantī lokanāyakaṃ.
```

<p rend="hangnum">§339.</p>

```
‘‘‘Hatthivaṇṇaṃ tathevassaṃ, pabbataṃ jaladhiṃ tathā;
```

```
Candimaṃ sūriyaṃ meruṃ, sakkavaṇṇañca dassayi.
```

<p rend="hangnum">§340.</p>

```
‘‘‘Yasodharā <pb ed="P" n="2.0586" /> ahaṃ vīra, pāde vandāmi cakkhuma;
```

```
Sahassalokadhātūnaṃ, phullapadmena chādayi.
```

<p rend="hangnum">§341.</p>

```
‘‘‘Brahmavaṇṇañca māpetvā, dhammaṃ desesi suññataṃ;
```

```
Yasodharā ahaṃ vīra, pāde vandāmi cakkhuma.
```

<p rend="hangnum">§342.</p>

```
‘‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmuni.
```

<p rend="hangnum">§343.</p>

```
‘‘‘Pubbenivāsaṃ <pb ed="M" n="2.0267" /> jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§344.</p>

```
‘‘‘Atthadhammaniruttīsu, paṭibhāne tatheva ca;
```

```
Ñāṇaṃ mayhaṃ mahāvīra, uppannaṃ tava santike.
```

<p rend="hangnum">§345.</p>

```
‘‘‘Pubbānaṃ lokanāthānaṃ, saṅgamaṃ te nidassitaṃ <note>sudassitaṃ (syā. pī. ka.)</note>;
```

```
Adhikāraṃ bahuṃ mayhaṃ, tuyhatthāya mahāmune.
```

<p rend="hangnum">§346.</p>

```
‘‘‘Yaṃ <pb ed="V" n="2.0256" /> mayhaṃ pūritaṃ kammaṃ, kusalaṃ sarase mune;
```

```
Tuyhatthāya mahāvīra, puññaṃ upacitaṃ mayā.
```

<p rend="hangnum">§347.</p>

```
‘‘‘Abhabbaṭṭhāne vajjetvā, vārayitvā anācaraṃ;
```

```
Tuyhatthāya mahāvīra, sañcattaṃ jīvitaṃ mayā.
```

<p rend="hangnum">§348.</p>

```
‘‘‘Nekakoṭisahassāni<pb ed="T" n="2.0361" />, bhariyatthāyadāsi maṃ;
```

```
Na tattha vimanā homi, tuyhatthāya mahāmuni.
```

<p rend="hangnum">§349.</p>

```
‘‘‘Nekakoṭisahassāni, upakārāyadāsi maṃ;
```

```
Na tattha vimanā homi, tuyhatthāya mahāmuni.
```

<p rend="hangnum">§350.</p>

```
‘‘‘Nekakoṭisahassāni, bhojanatthāyadāsi maṃ;
```

```
Na tattha vimanā homi, tuyhatthāya mahāmuni.
```

<p rend="hangnum">§351.</p>

```
‘‘‘Nekakoṭisahassāni, jīvitāni pariccajiṃ;
```

```
Bhayamokkhaṃ karissanti, dadāmi mama jīvitaṃ.
```

<p rend="hangnum">§352.</p>

```
‘‘‘Aṅgagate <note>aṅge evaṃ (ka.)</note> alaṅkāre, vatthe nānāvidhe bahū;
```

```
Itthimaṇḍe na gūhāmi, tuyhatthāya mahāmuni.
```

<p rend="hangnum">§353.</p>

```
‘‘‘Dhanadhaññapariccāgaṃ<pb ed="P" n="2.0587" />, gāmāni nigamāni ca;
```

```
Khettaṃ puttā ca dhītā ca, pariccattā mahāmuni.
```

<p rend="hangnum">§354.</p>

```
‘‘‘Hatthī assā gavā cāpi, dāsiyo paricārikā;
```

```
Tuyhatthāya mahāvīra, pariccattā asaṅkhiyā.
```

<p rend="hangnum">§355.</p>

```
‘‘‘Yaṃ mayhaṃ paṭimantesi <note>patimantesi (sī.)</note>, dānaṃ dassāmi yācake;
```

```
Vimanaṃ me na passāmi, dadato dānamuttamaṃ.
```

<p rend="hangnum">§356.</p>

```
‘‘‘Nānāvidhaṃ <pb ed="M" n="2.0268" /> bahuṃ dukkhaṃ, saṃsāre ca bahubbidhe;
```

```
Tuyhatthāya mahāvīra, anubhuttaṃ asaṅkhiyaṃ.
```

<p rend="hangnum">§357.</p>

```
‘‘‘Sukhappattānumodāmi, na ca dukkhesu dummanā;
```

```
Sabbattha tulitā homi, tuyhatthāya mahāmuni.
```

<p rend="hangnum">§358.</p>

```
‘‘‘Anumaggena <pb ed="T" n="2.0362" /> sambuddho, yaṃ dhammaṃ abhinīhari;
```

```
Anubhotvā sukhaṃ dukkhaṃ, patto bodhiṃ mahāmuni.
```

<p rend="hangnum">§359.</p>

```
‘‘‘Brahmadevañca sambuddhaṃ, gotamaṃ lokanāyakaṃ;
```

```
Aññesaṃ lokanāthānaṃ, saṅgamaṃ te bahuṃ mayā.
```

<p rend="hangnum">§360.</p>

```
‘‘‘Adhikāraṃ <pb ed="V" n="2.0257" /> bahuṃ mayhaṃ, tuyhatthāya mahāmuni;
```

```
Gavesato buddhadhamme, ahaṃ te paricārikā.
```

<p rend="hangnum">§361.</p>

```
‘‘‘Kappe ca satasahasse, caturo ca asaṅkhiye;
```

```
Dīpaṅkaro mahāvīro, uppajji lokanāyako.
```

<p rend="hangnum">§362.</p>

```
‘‘‘Paccantadesavisaye, nimantetvā tathāgataṃ;
```

```
Tassa āgamanaṃ maggaṃ, sodhenti tuṭṭhamānasā.
```

<p rend="hangnum">§363.</p>

```
‘‘‘Tena kālena so āsi, sumedho nāma brāhmaṇo;
```

```
Maggañca paṭiyādesi, āyato <note>āyataṃ (sī.)</note> sabbadassino.
```

<p rend="hangnum">§364.</p>

```
‘‘‘Tena kālenahaṃ āsiṃ, kaññā brāhmaṇasambhavā;
```

```
Sumittānāma nāmena, upagacchiṃ samāgamaṃ.
```

<p rend="hangnum">§365.</p>

```
‘‘‘Aṭṭha uppalahatthāni, pūjanatthāya satthuno;
```

```
Ādāya janasaṃmajjhe, addasaṃ isi muggataṃ.
```

<p rend="hangnum">§366.</p>

```
‘‘‘Cirānugataṃ <pb ed="P" n="2.0588" /> dayitaṃ <note>cirānupari āsīnaṃ (sī.)</note>, atikkantaṃ manoharaṃ;
```

```
Disvā tadā amaññissaṃ, saphalaṃ jīvitaṃ mama.
```

<p rend="hangnum">§367.</p>

```
‘‘‘Parakkamaṃ taṃ saphalaṃ, addasaṃ isino tadā;
```

```
Pubbakammena sambuddhe, cittañcāpi pasīdi me.
```

<p rend="hangnum">§368.</p>

```
‘‘‘Bhiyyo <pb ed="T" n="2.0363" /> cittaṃ pasādesiṃ, ise uggatamānase;
```

```
Deyyaṃ aññaṃ na passāmi, demi pupphāni te isi.
```

<p rend="hangnum">§369.</p>

```
‘‘‘Pañcahatthā <pb ed="M" n="2.0269" /> tava hontu, tayo hontu mamaṃ ise;
```

```
Tena saddhiṃ samā hontu, bodhatthāya tavaṃ ise’.
```

Catutthaṃ bhāṇavāraṃ.

<p rend="hangnum">§370.</p>

```
‘‘Isi gahetvā pupphāni, āgacchantaṃ mahāyasaṃ;
```

```
Pūjesi janasaṃmajjhe, bodhatthāya mahāisi.
```

<p rend="hangnum">§371.</p>

```
‘‘Passitvā janasaṃmajjhe, dīpaṅkaro mahāmuni;
```

```
Viyākāsi mahāvīro, isi muggatamānasaṃ.
```

<p rend="hangnum">§372.</p>

```
‘‘Aparimeyye ito kappe, dīpaṅkaro mahāmuni;
```

```
Mama kammaṃ viyākāsi, ujubhāvaṃ mahāmuni.
```

<p rend="hangnum">§373.</p>

```
‘‘‘Samacittā <pb ed="V" n="2.0258" /> samakammā, samakārī bhavissati;
```

```
Piyā hessati kammena, tuyhatthāya mahāisi <note>mahāise (syā.)</note>.
```

<p rend="hangnum">§374.</p>

```
‘‘‘Sudassanā supiyā ca, manāpā piyavādinī;
```

```
Tassa dhammesu dāyādā, viharissati iddhikā.
```

<p rend="hangnum">§375.</p>

```
‘‘‘Yathāpi bhaṇḍasāmuggaṃ, anurakkhati sāmino;
```

```
Evaṃ kusaladhammānaṃ, anurakkhissate ayaṃ.
```

<p rend="hangnum">§376.</p>

```
‘‘‘Tassa te <note>tassa taṃ (syā.)</note> anukampantī, pūrayissati pāramī;
```

```
Sīhova pañjaraṃ bhetvā <note>hitvā (syā.), hetvā (pī.)</note>, pāpuṇissati bodhiyaṃ’.
```

<p rend="hangnum">§377.</p>

```
‘‘Aparimeyye <pb ed="T" n="2.0364" /> ito kappe, yaṃ maṃ buddho viyākarī;
```

```
Taṃ vācaṃ anumodentī, evaṃkārī bhaviṃ ahaṃ.
```

<p rend="hangnum">§378.</p>

```
‘‘Tassa <pb ed="P" n="2.0589" /> kammassa sukatassa, tattha cittaṃ pasādayiṃ;
```

```
Devamanussakaṃ yoniṃ, anubhotvā asaṅkhiyaṃ.
```

<p rend="hangnum">§379.</p>

```
‘‘Sukhadukkhenubhotvāhaṃ, devesu mānusesu ca;
```

```
Pacchime bhave sampatte, ajāyiṃ sākiye kule.
```

<p rend="hangnum">§380.</p>

```
‘‘Rūpavatī bhogavatī, yasasīlavatī tato;
```

```
Sabbaṅgasampadā homi, kulesu abhisakkatā.
```

<p rend="hangnum">§381.</p>

```
‘‘Lābhaṃ <pb ed="M" n="2.0270" /> silokaṃ sakkāraṃ, lokadhammasamāgamaṃ;
```

```
Cittañca dukkhitaṃ natthi, vasāmi akutobhayā.
```

<p rend="hangnum">§382.</p>

```
‘‘Vuttañhetaṃ bhagavatā, rañño antepure tadā;
```

```
Khattiyānaṃ pure vīra, upakārañca niddisi.
```

<p rend="hangnum">§383.</p>

```
‘‘Upakārā ca yā nārī, yā ca nārī sukhe dukhe;
```

```
Atthakkhāyī ca yā nārī, yā ca nārīnukampikā.
```

<p rend="hangnum">§384.</p>

```
‘‘Pañcakoṭisatā buddhā, navakoṭisatāni ca;
```

```
Etesaṃ devadevānaṃ, mahādānaṃ pavattayiṃ.
```

<p rend="hangnum">§385.</p>

```
‘‘Adhikāraṃ mahā <note>sadā (pī.) evamuparipi</note> mayhaṃ, dhammarāja suṇohi me;
```

```
Ekādasakoṭisatā, buddhā dvādasa koṭiyo <note>honti lokagganāyakā (sī. syā.), paṇṇākoṭisatāni ca (pī.)</note>.
```

<p rend="hangnum">§386.</p>

```
‘‘Etesaṃ devadevānaṃ, mahādānaṃ pavattayiṃ;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§387.</p>

```
‘‘‘Vīsakoṭisatā <pb ed="T" n="2.0365" /><pb ed="V" n="2.0259" /> buddhā, tiṃsakoṭisatāni ca;
```

```
Etesaṃ devadevānaṃ, mahādānaṃ pavattayiṃ.
```

<p rend="hangnum">§388.</p>

```
‘‘‘Adhikāraṃ mahā mayhaṃ, dhammarāja suṇohi me;
```

```
Cattālīsakoṭisatā, paññāsa koṭisatāni ca.
```

<p rend="hangnum">§389.</p>

```
‘‘‘Etesaṃ <pb ed="P" n="2.0590" /> devadevānaṃ, mahādānaṃ pavattayiṃ;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§390.</p>

```
‘‘‘Saṭṭhikoṭisatā buddhā, sattatikoṭisatāni ca;
```

```
Etesaṃ devadevānaṃ, mahādānaṃ pavattayiṃ.
```

<p rend="hangnum">§391.</p>

```
‘‘‘Adhikāraṃ mahā mayhaṃ, dhammarāja suṇohi me;
```

```
Asītikoṭisatā buddhā, navutikoṭisatāni ca.
```

<p rend="hangnum">§392.</p>

```
‘‘‘Etesaṃ devadevānaṃ, mahādānaṃ pavattayiṃ;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§393.</p>

```
‘‘‘Koṭisatasahassāni, honti lokagganāyakā;
```

```
Etesaṃ devadevānaṃ, mahādānaṃ pavattayiṃ.
```

<p rend="hangnum">§394.</p>

```
‘‘‘Adhikāraṃ <pb ed="M" n="2.0271" /> mahā mayhaṃ, dhammarāja suṇohi me;
```

```
Navakoṭisahassāni, apare lokanāyakā.
```

<p rend="hangnum">§395.</p>

```
‘‘‘Etesaṃ devadevānaṃ, mahādānaṃ pavattayiṃ;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§396.</p>

```
‘‘‘Koṭisatasahassāni, pañcāsītimahesinaṃ;
```

```
Pañcāsītikoṭisatā, sattatiṃsā ca koṭiyo.
```

<p rend="hangnum">§397.</p>

```
‘‘‘Etesaṃ <pb ed="T" n="2.0366" /> devadevānaṃ, mahādānaṃ pavattayiṃ;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§398.</p>

```
‘‘‘Paccekabuddhā vītarāgā <note>dhutarāgā (pī. ka.)</note>, aṭṭhaṭṭhamakakoṭiyo <note>aṭṭhamattaka… (sī.), aṭṭhamatthaka… (syā.)</note>;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§399.</p>

```
‘‘‘Khīṇāsavā vītamalā, asaṅkhiyā buddhasāvakā;
```

```
Adhikāraṃ mahā mayhaṃ, dhammarāja suṇohi me.
```

<p rend="hangnum">§400.</p>

```
‘‘‘Evaṃ dhamme suciṇṇānaṃ, sadā dhammassa cārinaṃ;
```

```
Dhammacārī sukhaṃ seti, asmiṃ loke paramhi ca.
```

<p rend="hangnum">§401.</p>

```
‘‘‘Dhammaṃ <pb ed="V" n="2.0260" /> care sucaritaṃ, na naṃ duccaritaṃ care;
```

```
Dhammacārī sukhaṃ seti, asmiṃ loke paramhi ca.
```

<p rend="hangnum">§402.</p>

```
‘‘‘Nibbinditvāna saṃsāre, pabbajiṃ anagāriyaṃ;
```

```
Sahassaparivārena, pabbajitvā akiñcanā.
```

<p rend="hangnum">§403.</p>

```
‘‘‘Agāraṃ vijahitvāna, pabbajiṃ anagāriyaṃ;
```

```
Aḍḍhamāse asampatte, catusaccamapāpuṇiṃ.
```

<p rend="hangnum">§404.</p>

```
‘‘‘Cīvaraṃ piṇḍapātañca, paccayaṃ sayanāsanaṃ;
```

```
Upanenti bahū janā, sāgareyeva ūmiyo.
```

<p rend="hangnum">§405.</p>

```
‘‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§406.</p>

```
‘‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§407.</p>

```
‘‘‘Paṭisambhidā <pb ed="T" n="2.0367" /> catasso…pe… kataṃ buddhassa sāsanaṃ’.
```

<p rend="hangnum">§408.</p>

```
‘‘Evaṃ bahuvidhaṃ dukkhaṃ, sampattī ca bahubbidhā;
```

```
Visuddhibhāvaṃ sampattā, labhāmi sabbasampadā.
```

<p rend="hangnum">§409.</p>

```
‘‘Yā <pb ed="M" n="2.0272" /> dadāti sakattānaṃ, puññatthāya mahesino;
```

```
Sahāyasampadā honti, nibbānapadamasaṅkhataṃ.
```

<p rend="hangnum">§410.</p>

```
‘‘Parikkhīṇaṃ atītañca, paccuppannaṃ anāgataṃ;
```

```
Sabbakammaṃ mamaṃ khīṇaṃ, pāde vandāmi cakkhuma’’.
```

Itthaṃ sudaṃ yasodharā bhikkhunī bhagavato sammukhā imā gāthāyo abhāsitthāti.

Yasodharātheriyāpadānaṃ aṭṭhamaṃ.

#### 9. Yasodharāpamukhadasabhikkhunīsahassaapadānaṃ

<p rend="hangnum">§411.</p>

```
‘‘Kappe <pb ed="P" n="2.0591" /> ca satasahasse, caturo ca asaṅkhiye;
```

```
Dīpaṅkaro nāma jino, uppajji lokanāyako.
```

<p rend="hangnum">§412.</p>

```
‘‘Dīpaṅkaro mahāvīro, viyākāsi vināyako;
```

```
Sumedhañca sumittañca, samānasukhadukkhataṃ.
```

<p rend="hangnum">§413.</p>

```
‘‘Sadevakañca <pb ed="V" n="2.0261" /> passanto, vicaranto sadevakaṃ;
```

```
Tesaṃ pakittane amhe, upagamma samāgamaṃ.
```

<p rend="hangnum">§414.</p>

```
‘‘Amhaṃ <pb ed="T" n="2.0368" /> sabbapati hohi <note>sabbā patī honti (pī.)</note>, anāgatasamāgame;
```

```
Sabbāva tuyhaṃ bhariyā, manāpā piyavādikā.
```

<p rend="hangnum">§415.</p>

```
‘‘Dānaṃ sīlamayaṃ sabbaṃ, bhāvanā ca subhāvitā;
```

```
Dīgharattañca no <note>dīgharattamidaṃ (syā. ka.)</note> sabbaṃ, pariccattaṃ mahāmune.
```

<p rend="hangnum">§416.</p>

```
‘‘Gandhaṃ vilepanaṃ mālaṃ, dīpañca ratanāmayaṃ;
```

```
Yaṃkiñci patthitaṃ sabbaṃ, pariccattaṃ mahāmuni.
```

<p rend="hangnum">§417.</p>

```
‘‘Aññaṃ vāpi kataṃ kammaṃ, paribhogañca mānusaṃ;
```

```
Dīgharattañhi no sabbaṃ, pariccattaṃ mahāmuni.
```

<p rend="hangnum">§418.</p>

```
‘‘Anekajātisaṃsāraṃ, bahuṃ puññampi no kataṃ;
```

```
Issaramanubhotvāna, saṃsaritvā bhavābhave.
```

<p rend="hangnum">§419.</p>

```
‘‘Pacchime <pb ed="M" n="2.0273" /> bhave sampatte, sakyaputtanivesane;
```

```
Nānākulūpapannāyo, accharā kāmavaṇṇinī.
```

<p rend="hangnum">§420.</p>

```
‘‘Lābhaggena yasaṃ pattā, pūjitā sabbasakkatā;
```

```
Lābhiyo annapānānaṃ, sadā sammānitā mayaṃ.
```

<p rend="hangnum">§421.</p>

```
‘‘Agāraṃ pajahitvāna, pabbajimhanagāriyaṃ;
```

```
Aḍḍhamāse asampatte, sabbā pattāmha nibbutiṃ.
```

<p rend="hangnum">§422.</p>

```
‘‘Lābhiyo annapānānaṃ, vatthasenāsanāni ca;
```

```
Upenti paccayā sabbe, sadā sakkatapūjitā.
```

<p rend="hangnum">§423.</p>

```
‘‘Kilesā <pb ed="P" n="2.0592" /> jhāpitā amhaṃ…pe… viharāma anāsavā.
```

<p rend="hangnum">§424.</p>

```
‘‘Svāgataṃ <pb ed="T" n="2.0369" /> vata no āsi…pe… kataṃ buddhassa sāsanaṃ.
```

<p rend="hangnum">§425.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ yasodharāpamukhāni dasabhikkhunīsahassāni bhagavato sammukhā imā gāthāyo abhāsitthāti.

Yasodharāpamukhadasabhikkhunīsahassāpadānaṃ navamaṃ.

#### 10. Yasodharāpamukhaaṭṭhārasabhikkhunīsahassaapadānaṃ

<p rend="hangnum">§426.</p>

```
‘‘Aṭṭhārasasahassāni<pb ed="V" n="2.0262" />, bhikkhunī sakyasambhavā;
```

```
Yasodharāpamukhāni, sambuddhaṃ upasaṅkamuṃ.
```

<p rend="hangnum">§427.</p>

```
‘‘Aṭṭhārasasahassāni, sabbā honti mahiddhikā;
```

```
Vandantī munino pāde, ārocenti yathābalaṃ.
```

<p rend="hangnum">§428.</p>

```
‘‘‘Jāti khīṇā jarā byādhi, maraṇañca mahāmuni;
```

```
Anāsavaṃ padaṃ santaṃ, amataṃ yāma nāyaka.
```

<p rend="hangnum">§429.</p>

```
‘‘‘Khalitañce pure atthi, sabbāsampi mahāmuni;
```

```
Aparādhamajānantī, khama amhaṃ vināyaka.
```

<p rend="hangnum">§430.</p>

```
‘‘‘Iddhiñcāpi nidassetha, mama sāsanakārikā;
```

```
Parisānañca sabbāsaṃ, kaṅkhaṃ chindatha yāvatā.
```

<p rend="hangnum">§431.</p>

```
‘‘‘Yasodharā <pb ed="M" n="2.0274" /> mahāvīra, manāpā piyadassanā;
```

```
Sabbā <pb ed="T" n="2.0370" /> tuyhaṃ mahāvīra, agārasmiṃ pajāpati.
```

<p rend="hangnum">§432.</p>

```
‘‘‘Thīnaṃ satasahassānaṃ, navutīnaṃ chaduttari;
```

```
Agāre te mayaṃ vīra, pāmokkhā sabbā issarā.
```

<p rend="hangnum">§433.</p>

```
‘‘‘Rūpācāraguṇūpetā, yobbanaṭṭhā piyaṃvadā;
```

```
Sabbā no apacāyanti, devatā viya mānusā.
```

<p rend="hangnum">§434.</p>

```
‘‘‘Aṭṭhārasasahassāni, sabbā sākiyasambhavā;
```

```
Yasodharāsahassāni, pāmokkhā issarā tadā.
```

<p rend="hangnum">§435.</p>

```
‘‘‘Kāmadhātumatikkamma<pb ed="P" n="2.0593" />, saṇṭhitā rūpadhātuyā;
```

```
Rūpena sadisā natthi, sahassānaṃ mahāmuni.
```

<p rend="hangnum">§436.</p>

```
‘‘‘Sambuddhaṃ abhivādetvā, iddhiṃ dassaṃsu satthuno;
```

```
Nekā nānāvidhākārā, mahāiddhīpi dassayuṃ.
```

<p rend="hangnum">§437.</p>

```
‘‘‘Cakkavāḷasamaṃ kāyaṃ, sīsaṃ uttarato kuru;
```

```
Ubho pakkhā duve dīpā, jambudīpaṃ sarīrato.
```

<p rend="hangnum">§438.</p>

```
‘‘‘Dakkhiṇañca saraṃ piñchaṃ, nānāsākhā tu pattakā;
```

```
Candañca sūriyañcakkhi, merupabbatato sikhaṃ.
```

<p rend="hangnum">§439.</p>

```
‘‘‘Cakkavāḷagiriṃ <pb ed="V" n="2.0263" /> tuṇḍaṃ, jamburukkhaṃ samūlakaṃ;
```

```
Bījamānā upāgantvā, vandantī lokanāyakaṃ.
```

<p rend="hangnum">§440.</p>

```
‘‘‘Hatthivaṇṇaṃ tathevassaṃ, pabbataṃ jaladhiṃ tathā;
```

```
Candañca sūriyaṃ meruṃ, sakkavaṇṇañca dassayuṃ.
```

<p rend="hangnum">§441.</p>

```
‘‘‘Yasodharā <pb ed="T" n="2.0371" /> mayaṃ vīra, pāde vandāma cakkhuma;
```

```
Tava cirapabhāvena, nipphannā naranāyaka.
```

<p rend="hangnum">§442.</p>

```
‘‘‘Iddhīsu ca vasī homa, dibbāya sotadhātuyā;
```

```
Cetopariyañāṇassa, vasī homa mahāmune.
```

<p rend="hangnum">§443.</p>

```
‘‘‘Pubbenivāsaṃ jānāma, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§444.</p>

```
‘‘‘Atthadhammaniruttīsu, paṭibhāne tatheva ca;
```

```
Ñāṇaṃ amhaṃ mahāvīra, uppannaṃ tava santike.
```

<p rend="hangnum">§445.</p>

```
‘‘‘Pubbānaṃ <pb ed="M" n="2.0275" /> lokanāthānaṃ, saṅgamaṃ no nidassitaṃ;
```

```
Adhikārā bahū amhaṃ, tuyhatthāya mahāmune.
```

<p rend="hangnum">§446.</p>

```
‘‘‘Yaṃ amhaṃ pūritaṃ kammaṃ, kusalaṃ sarase mune;
```

```
Tuyhatthāya mahāvīra, puññānupacitāni no.
```

<p rend="hangnum">§447.</p>

```
‘‘‘Abhabbaṭṭhāne vajjetvā, vārayimha anācaraṃ;
```

```
Tuyhatthāya mahāvīra, cattāni jīvitāni no <note>sañcattaṃ jīvitampi no (syā.)</note>.
```

<p rend="hangnum">§448.</p>

```
‘‘‘Nekakoṭisahassāni<pb ed="P" n="2.0594" />, bhariyatthāyadāsi no;
```

```
Na tattha vimanā homa, tuyhatthāya mahāmune.
```

<p rend="hangnum">§449.</p>

```
‘‘‘Nekakoṭisahassāni, upakārāyadāsi no;
```

```
Na tattha vimanā homa, tuyhatthāya mahāmune.
```

<p rend="hangnum">§450.</p>

```
‘‘‘Nekakoṭisahassāni, bhojanatthāyadāsi no;
```

```
Na tattha vimanā homa, tuyhatthāya mahāmune.
```

<p rend="hangnum">§451.</p>

```
‘‘‘Nekakoṭisahassāni<pb ed="T" n="2.0372" />, jīvitāni cajimhase <note>cajimha no (pī. ka.)</note>;
```

```
Bhayamokkhaṃ karissāma, jīvitāni cajimhase.
```

<p rend="hangnum">§452.</p>

```
‘‘‘Aṅgagate alaṅkāre, vatthe nānāvidhe bahū;
```

```
Itthibhaṇḍe na gūhāma, tuyhatthāya mahāmune.
```

<p rend="hangnum">§453.</p>

```
‘‘‘Dhanadhaññapariccāgaṃ<pb ed="V" n="2.0264" />, gāmāni nigamāni ca;
```

```
Khettaṃ puttā ca dhītā ca, pariccattā mahāmune.
```

<p rend="hangnum">§454.</p>

```
‘‘‘Hatthī assā gavā cāpi, dāsiyo paricārikā;
```

```
Tuyhatthāya mahāvīra, pariccattaṃ asaṅkhiyaṃ.
```

<p rend="hangnum">§455.</p>

```
‘‘‘Yaṃ amhe paṭimantesi, dānaṃ dassāma yācake;
```

```
Vimanaṃ no na passāma, dadato dānamuttamaṃ.
```

<p rend="hangnum">§456.</p>

```
‘‘‘Nānāvidhaṃ bahuṃ dukkhaṃ, saṃsāre ca bahubbidhe;
```

```
Tuyhatthāya mahāvīra, anubhuttaṃ asaṅkhiyaṃ.
```

<p rend="hangnum">§457.</p>

```
‘‘‘Sukhappattānumodāma, na ca dukkhesu dummanā;
```

```
Sabbattha tulitā homa, tuyhatthāya mahāmune.
```

<p rend="hangnum">§458.</p>

```
‘‘‘Anumaggena <pb ed="M" n="2.0276" /> sambuddho, yaṃ dhammaṃ abhinīhari;
```

```
Anubhotvā sukhaṃ dukkhaṃ, patto bodhiṃ mahāmune.
```

<p rend="hangnum">§459.</p>

```
‘‘‘Brahmadevañca sambuddhaṃ, gotamaṃ lokanāyakaṃ;
```

```
Aññesaṃ lokanāthānaṃ, saṅgamaṃ tehi no bahū.
```

<p rend="hangnum">§460.</p>

```
‘‘‘Adhikāraṃ bahuṃ amhe, tuyhatthāya mahāmune;
```

```
Gavesato buddhadhamme, mayaṃ te paricārikā.
```

<p rend="hangnum">§461.</p>

```
‘‘‘Kappe <pb ed="T" n="2.0373" /> ca satasahasse, caturo ca asaṅkhiye;
```

```
Dīpaṅkaro mahāvīro, uppajji lokanāyako.
```

<p rend="hangnum">§462.</p>

```
‘‘‘Paccantadesavisaye, nimantetvā tathāgataṃ;
```

```
Tassa āgamanaṃ maggaṃ, sodhenti tuṭṭhamānasā.
```

<p rend="hangnum">§463.</p>

```
‘‘‘Tena <pb ed="P" n="2.0595" /> kālena so āsi, sumedho nāma brāhmaṇo;
```

```
Maggañca paṭiyādesi, āyato sabbadassino.
```

<p rend="hangnum">§464.</p>

```
‘‘‘Tena kālena ahumha, sabbā brāhmaṇasambhavā;
```

```
Thalūdajāni pupphāni, āharimha samāgamaṃ.
```

<p rend="hangnum">§465.</p>

```
‘‘‘Tasmiṃ so samaye buddho, dīpaṅkaro mahāyaso;
```

```
Viyākāsi mahāvīro, isimuggatamānasaṃ.
```

<p rend="hangnum">§466.</p>

```
‘‘‘Calatī ravatī puthavī, saṅkampati sadevake;
```

```
Tassa kammaṃ pakittente, isimuggatamānasaṃ.
```

<p rend="hangnum">§467.</p>

```
‘‘‘Devakaññā <pb ed="V" n="2.0265" /> manussā ca, mayañcāpi sadevakā;
```

```
Nānāpūjanīyaṃ bhaṇḍaṃ, pūjayitvāna patthayuṃ.
```

<p rend="hangnum">§468.</p>

```
‘‘‘Tesaṃ buddho viyākāsi, jotidīpa sanāmako;
```

```
Ajja ye patthitā atthi, te bhavissanti sammukhā.
```

<p rend="hangnum">§469.</p>

```
‘‘‘Aparimeyye ito kappe, yaṃ no buddho viyākari;
```

```
Taṃ vācamanumodentā, evaṃkārī ahumha no.
```

<p rend="hangnum">§470.</p>

```
‘‘‘Tassa kammassa sukatassa, tassa cittaṃ pasādayuṃ;
```

```
Devamānusikaṃ yoniṃ, anubhotvā asaṅkhiyaṃ.
```

<p rend="hangnum">§471.</p>

```
‘‘‘Sukhadukkhenubhotvāna<pb ed="T" n="2.0374" />, devesu mānusesu ca;
```

```
Pacchime bhave sampatte, jātāmha sākiye kule.
```

<p rend="hangnum">§472.</p>

```
‘‘‘Rūpavatī <pb ed="M" n="2.0277" /> bhogavatī, yasasīlavatī tato;
```

```
Sabbaṅgasampadā homa, kulesu abhisakkatā.
```

<p rend="hangnum">§473.</p>

```
‘‘‘Lābhaṃ silokaṃ sakkāraṃ, lokadhammasamāgamaṃ;
```

```
Cittañca dukkhitaṃ natthi, vasāma akutobhayā.
```

<p rend="hangnum">§474.</p>

```
‘‘‘Vuttañhetaṃ bhagavatā, rañño antepure tadā;
```

```
Khattiyānaṃ pure vīra <note>tāsaṃ (syā.)</note>, upakārañca niddisi.
```

<p rend="hangnum">§475.</p>

```
‘‘‘Upakārā ca yā nārī, yā ca nārī sukhe dukhe;
```

```
Atthakkhāyī ca yā nārī, yā ca nārīnukampikā.
```

<p rend="hangnum">§476.</p>

```
‘‘‘Dhammaṃ <pb ed="P" n="2.0596" /> care sucaritaṃ, na naṃ duccaritaṃ care;
```

```
Dhammacārī sukhaṃ seti, asmiṃ loke paramhi ca.
```

<p rend="hangnum">§477.</p>

```
‘‘‘Agāraṃ vijahitvāna, pabbajimhanagāriyaṃ;
```

```
Aḍḍhamāse asampatte, catusaccaṃ phusimha no.
```

<p rend="hangnum">§478.</p>

```
‘‘‘Cīvaraṃ piṇḍapātañca, paccayaṃ sayanāsanaṃ;
```

```
Upanenti bahū amhe, sāgarasseva ūmiyo.
```

<p rend="hangnum">§479.</p>

```
‘‘‘Kilesā jhāpitā amhaṃ <note>mayhaṃ (syā.), amhākaṃ (ka.)</note>, bhavā sabbe samūhatā;
```

```
Nāgīva bandhanaṃ chetvā, viharāma anāsavā.
```

<p rend="hangnum">§480.</p>

```
‘‘‘Svāgataṃ vata no āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§481.</p>

```
‘‘‘Paṭisambhidā <pb ed="T" n="2.0375" /><pb ed="V" n="2.0266" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’.
```

<p rend="hangnum">§482.</p>

```
‘‘Evaṃ bahuvidhaṃ dukkhaṃ, sampattī ca bahubbidhā;
```

```
Visuddhabhāvaṃ sampattā, labhāma sabbasampadā.
```

<p rend="hangnum">§483.</p>

```
‘‘Yā dadanti sakattānaṃ, puññatthāya mahesino;
```

```
Sahāyasampadā honti, nibbānapadamasaṅkhataṃ.
```

<p rend="hangnum">§484.</p>

```
‘‘Parikkhīṇaṃ atītañca, paccuppannaṃ anāgataṃ;
```

```
Sabbakammampi no khīṇaṃ, pāde vandāma cakkhuma.
```

<p rend="hangnum">§485.</p>

```
‘‘Nibbānāya <pb ed="M" n="2.0278" /> vadantīnaṃ, kiṃ vo vakkhāma uttari;
```

```
Santasaṅkhatadosañhi, pappotha <note>santasaṅkhatadoso yo, pajjotaṃ (syā. pī. ka.)</note> amataṃ padaṃ’’.
```

Itthaṃ sudaṃ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti.

Yasodharāpamukhaaṭṭhārasabhikkhunīsahassāpadānaṃ dasamaṃ.

<trailer rend="centre">Kuṇḍalakesīvaggo tatiyo.</trailer>

Tassuddānaṃ –

```
Kuṇḍalā gotamī ceva, dhammadinnā ca sakulā;
```

```
Varanandā ca soṇā ca, kāpilānī yasodharā.
```

```
Dasasahassabhikkhunī, aṭṭhārasasahassakā;
```

```
Gāthāsatāni cattāri, cha ca sattatimeva ca <note>aṭṭhasattatimeva ca (syā.)</note>.
```

### 4. Khattiyāvaggo

#### 1. Yasavatīpamukhaaṭṭhārasabhikkhunīsahassaapadānaṃ

<p rend="hangnum">§1.</p>

```
‘‘Bhavā <pb ed="T" n="2.0376" /><pb ed="M" n="2.0279" /><pb ed="V" n="2.0267" /><pb ed="P" n="2.0597" /> sabbe parikkhīṇā, bhavā santi vimocitā;
```

```
Sabbāsavā ca no natthi, ārocema mahāmune.
```

<p rend="hangnum">§2.</p>

```
‘‘Purimaṃ kusalaṃ kammaṃ <note>parikammañca kusalaṃ (syā.)</note>, yaṃ kiñci sādhupatthitaṃ;
```

```
Paribhogamayaṃ dinnaṃ, tuyhatthāya mahāmune.
```

<p rend="hangnum">§3.</p>

```
‘‘Buddhapaccekabuddhānaṃ, sāvakānañca patthitaṃ <note>buddhānaṃ sāvakānañca (sī. ka.)</note>;
```

```
Paribhogamayaṃ dinnaṃ, tuyhatthāya mahāmune.
```

<p rend="hangnum">§4.</p>

```
‘‘Uccanīcamayaṃ kammaṃ, bhikkhūnaṃ sādhupatthitaṃ;
```

```
Uccākulaparikammaṃ, katametaṃ mahāmune <note>katamhehi mahāmune (syā. pī.)</note>.
```

<p rend="hangnum">§5.</p>

```
‘‘Teneva sukkamūlena, coditā kammasampadā;
```

```
Mānusikamatikkantā, jāyiṃsu khattiye kule.
```

<p rend="hangnum">§6.</p>

```
‘‘Uppatte ca kate kamme, jātiyā vāpi ekato;
```

```
Pacchime ekato jātā, khattiyā kulasambhavā.
```

<p rend="hangnum">§7.</p>

```
‘‘Rūpavatī bhogavatī, lābhasakkārapūjitā;
```

```
Antepure mahāvīra, devānaṃ viya nandane.
```

<p rend="hangnum">§8.</p>

```
‘‘Nibbinditvā agāramhā, pabbajimhanagāriyaṃ;
```

```
Katipāhaṃ upādāya, sabbā pattāmha nibbutiṃ.
```

<p rend="hangnum">§9.</p>

```
‘‘Cīvaraṃ <pb ed="T" n="2.0377" /> piṇḍapātañca, paccayaṃ sayanāsanaṃ;
```

```
Upanenti bahū amhe, sadā sakkatapūjitā.
```

<p rend="hangnum">§10.</p>

```
‘‘Kilesā jhāpitā amhaṃ, bhavā sabbe samūhatā;
```

```
Nāgīva bandhanaṃ chetvā, viharāma anāsavā.
```

<p rend="hangnum">§11.</p>

```
‘‘Svāgataṃ vata no āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§12.</p>

```
‘‘Paṭisambhidā <pb ed="M" n="2.0280" /><pb ed="V" n="2.0268" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti.

Yasavatīpamukhaaṭṭhārasabhikkhunīsahassāpadānaṃ paṭhamaṃ.

#### 2. Caturāsītibhikkhunīsahassaapadānaṃ

<p rend="hangnum">§13.</p>

```
‘‘Cullāsītisahassāni<pb ed="P" n="2.0598" />, brāhmaññakulasambhavā <note>brāhmaṇakulasambhavā (syā. ka.)</note>;
```

```
Sukhumālahatthapādā, pure tuyhaṃ mahāmune.
```

<p rend="hangnum">§14.</p>

```
‘‘Vessasuddakule jātā, devā nāgā ca kinnarā;
```

```
Cātuddīpā bahū kaññā, pure tuyhaṃ mahāmune.
```

<p rend="hangnum">§15.</p>

```
‘‘Kāci pabbajitā atthi, sabbadassāvino <note>saccadassāvino (sī. pī.)</note> hū;
```

```
Devā ca kinnarā nāgā, phusissanti anāgate.
```

<p rend="hangnum">§16.</p>

```
‘‘Anubhotvā yasaṃ sabbaṃ, patvāna sabbasampadā;
```

```
Tumhaṃ <pb ed="T" n="2.0378" /> <note>tvayi (sī. pī.)</note> pasādaṃ paṭiladdhā, bujjhissanti anāgate.
```

<p rend="hangnum">§17.</p>

```
‘‘Amhe brāhmaṇadhītā tu, brāhmaññakulasambhavā;
```

```
Pekkhato no <note>lakkhaṇā ca (syā.)</note> mahāvīra, pāde vandāma cakkhuma.
```

<p rend="hangnum">§18.</p>

```
‘‘Upahatā bhavā sabbe, mūlataṇhā samūhatā;
```

```
Samucchinnā anusayā, puññasaṅkhāradālitā.
```

<p rend="hangnum">§19.</p>

```
‘‘Samādhigocarā sabbā, samāpattivasī katā;
```

```
Jhānena dhammaratiyā, viharissāma no sadā.
```

<p rend="hangnum">§20.</p>

```
‘‘Bhavanetti avijjā ca, saṅkhārāpi ca khepitā;
```

```
Sududdasaṃ padaṃ gantvā, anujānātha <note>anujānimha (syā. pī. ka.)</note> nāyaka.
```

<p rend="hangnum">§21.</p>

```
‘‘Upakārā mamaṃ tumhe, dīgharattaṃ katāvino;
```

```
Catunnaṃ saṃsayaṃ chetvā, sabbā gacchantu nibbutiṃ.
```

<p rend="hangnum">§22.</p>

```
‘‘Vanditvā <pb ed="M" n="2.0281" /><pb ed="V" n="2.0269" /> munino pāde, katvā iddhivikubbanaṃ;
```

```
Kāci dassenti ālokaṃ, andhakāramathāparā.
```

<p rend="hangnum">§23.</p>

```
‘‘Dassenti candasūriye, sāgarañca samacchakaṃ;
```

```
Sineruṃ paribhaṇḍañca, dassenti pārichattakaṃ.
```

<p rend="hangnum">§24.</p>

```
‘‘Tāvatiṃsañca bhavanaṃ, yāmaṃ dassenti iddhiyā;
```

```
Tusitaṃ nimmite deve, vasavattī mahissare.
```

<p rend="hangnum">§25.</p>

```
‘‘Brahmāno kāci dassenti, caṅkamañca mahārahaṃ;
```

```
Brahmavaṇṇañca māpetvā, dhammaṃ desenti suññataṃ.
```

<p rend="hangnum">§26.</p>

```
‘‘Nānāvikubbanaṃ katvā, iddhiṃ dassiya satthuno;
```

```
Dassayiṃsu <pb ed="T" n="2.0379" /> balaṃ sabbā, pāde vandiṃsu satthuno.
```

<p rend="hangnum">§27.</p>

```
‘‘Iddhīsu <pb ed="P" n="2.0599" /> ca vasī homa, dibbāya sotadhātuyā;
```

```
Cetopariyañāṇassa, vasī homa mahāmune.
```

<p rend="hangnum">§28.</p>

```
‘‘Pubbenivāsaṃ jānāma, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§29.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ amhaṃ mahāvīra, uppannaṃ tava santike.
```

<p rend="hangnum">§30.</p>

```
‘‘Pubbānaṃ lokanāthānaṃ, saṅgamaṃ no nidassitaṃ;
```

```
Adhikāraṃ bahuṃ amhaṃ, tuyhatthāya mahāmune.
```

<p rend="hangnum">§31.</p>

```
‘‘Yaṃ amhehi kataṃ kammaṃ, kusalaṃ sara taṃ mune;
```

```
Tuyhatthāya mahāvīra, puññānupacitāni no.
```

<p rend="hangnum">§32.</p>

```
‘‘Satasahassito kappe, padumuttaro mahāmuni;
```

```
Puraṃ haṃsavatī nāma, sambuddhassa kulāsayaṃ.
```

<p rend="hangnum">§33.</p>

```
‘‘Dvārena haṃsavatiyā, gaṅgā sandati sabbadā;
```

```
Ubbaḷhā nadiyā bhikkhū, gamanaṃ na labhanti te.
```

<p rend="hangnum">§34.</p>

```
‘‘Divasaṃ dve tayo ceva, sattāhaṃ māsikaṃ tato;
```

```
Catumāsampi sampuṇṇaṃ, gamanaṃ na labhanti te.
```

<p rend="hangnum">§35.</p>

```
‘‘Tadā ahu sattasāro, jaṭilo nāma raṭṭhiko;
```

```
Oruddhe <note>oratīre (syā.)</note> bhikkhavo disvā, setuṃ gaṅgāya kārayi.
```

<p rend="hangnum">§36.</p>

```
‘‘Tadā <pb ed="T" n="2.0380" /><pb ed="M" n="2.0282" /><pb ed="V" n="2.0270" /> satasahassehi, setuṃ gaṅgāya kārayi;
```

```
Saṅghassa orime tīre, vihārañca akārayi.
```

<p rend="hangnum">§37.</p>

```
‘‘Itthiyo purisā ceva, uccanīcakulāni ca;
```

```
Tassa setuṃ vihārañca <note>tesu setuvihāresu (sī.), tassa setū vihāre ca (pī.)</note>, samabhāgaṃ akaṃsu te.
```

<p rend="hangnum">§38.</p>

```
‘‘Amhe aññe ca mānujā, vippasannena cetasā;
```

```
Tassa dhammesu dāyādā, nagare janapadesu ca.
```

<p rend="hangnum">§39.</p>

```
‘‘Itthī pumā kumārā ca, bahū ceva kumārikā;
```

```
Setuno ca vihārassa, vālukā ākiriṃsu te.
```

<p rend="hangnum">§40.</p>

```
‘‘Vīthiṃ <pb ed="P" n="2.0600" /> sammajjanaṃ katvā, kadalīpuṇṇaghaṭe dhaje;
```

```
Dhūpaṃ cuṇṇañca mālañca, kāraṃ katvāna satthuno.
```

<p rend="hangnum">§41.</p>

```
‘‘Setuvihāre kāretvā, nimantetvā vināyakaṃ;
```

```
Mahādānaṃ daditvāna, sambodhiṃ abhipatthayiṃ.
```

<p rend="hangnum">§42.</p>

```
‘‘Padumuttaro mahāvīro, tārako sabbapāṇinaṃ;
```

```
Anumodanīyaṃkāsi, jaṭilassa mahāmuni <note>katvā, viyākāsi mahāmuni (syā.)</note>.
```

<p rend="hangnum">§43.</p>

```
‘‘‘Satasahassātikkante, kappo hessati bhaddako;
```

```
Bhavābhavenubhotvāna, pāpuṇissati bodhiyaṃ.
```

<p rend="hangnum">§44.</p>

```
‘‘‘Kāci hatthaparikammaṃ, katāvī naranāriyo;
```

```
Anāgatamhi addhāne, sabbā hessanti sammukhā’.
```

<p rend="hangnum">§45.</p>

```
‘‘Tena kammavipākena, cetanāpaṇidhīhi ca;
```

```
Uppannā devabhavanaṃ, tuyhaṃ tā paricārikā.
```

<p rend="hangnum">§46.</p>

```
‘‘Dibbasukhaṃ <pb ed="T" n="2.0381" /> asaṅkhiyaṃ, mānusañca asaṅkhiyaṃ;
```

```
Tuyhaṃ te paricārema, saṃsarimha bhavābhave.
```

<p rend="hangnum">§47.</p>

```
‘‘Satasahassito kappe, sukataṃ kammasampadaṃ;
```

```
Sukhumālī manussānaṃ, atho devapure vare.
```

<p rend="hangnum">§48.</p>

```
‘‘Rūpabhogayase ceva, atho kittiñca sakkataṃ <note>kittisukhaṃ piyaṃ (syā.)</note>;
```

```
Labhāma satataṃ sabbaṃ, sukataṃ kammasampadaṃ.
```

<p rend="hangnum">§49.</p>

```
‘‘Pacchime <pb ed="M" n="2.0283" /> bhave sampatte, jātāmha brāhmaṇe kule;
```

```
Sukhumālahatthapādā, sakyaputtanivesane.
```

<p rend="hangnum">§50.</p>

```
‘‘Sabbakālampi <pb ed="V" n="2.0271" /> pathaviṃ, na passāma na laṅkataṃ;
```

```
Cikkhallabhūmimasuciṃ <note>cikkhallaṃ bhūmiṃ gamanaṃ (syā.)</note>, na passāma mahāmune.
```

<p rend="hangnum">§51.</p>

```
‘‘Agāraṃ vasante amhe, sakkāraṃ sabbakālikaṃ;
```

```
Upanenti sadā sabbaṃ, pubbakammaphalena no <note>pubbakammaphalaṃ tato (sī. pī.)</note>.
```

<p rend="hangnum">§52.</p>

```
‘‘Agāraṃ <pb ed="P" n="2.0601" /> pajahitvāna, pabbajitvānagāriyaṃ;
```

```
Saṃsārapathanitthiṇṇā, vītarāgā bhavāmase <note>natthi dāni punabbhavo (sī. syā. pī.)</note>.
```

<p rend="hangnum">§53.</p>

```
‘‘Cīvaraṃ piṇḍapātañca, paccayaṃ sayanāsanaṃ;
```

```
Upanenti sadā amhe, sahassāni tato tato.
```

<p rend="hangnum">§54.</p>

```
‘‘Kilesā jhāpitā amhaṃ…pe… viharāma anāsavā.
```

<p rend="hangnum">§55.</p>

```
‘‘Svāgataṃ <pb ed="T" n="2.0382" /> vata no āsi…pe… kataṃ buddhassa sāsanaṃ.
```

<p rend="hangnum">§56.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti.

Caturāsītibhikkhunīsahassāpadānaṃ dutiyaṃ.

#### 3. Uppaladāyikātherīapadānaṃ

<p rend="hangnum">§57.</p>

```
‘‘Nagare aruṇavatiyā, aruṇo nāma khattiyo;
```

```
Tassa rañño ahuṃ bhariyā, ekajjhaṃ cārayāmahaṃ.
```

<p rend="hangnum">§58.</p>

```
‘‘Rahogatā nisīditvā, evaṃ cintesahaṃ tadā;
```

```
‘Kusalaṃ me kataṃ natthi, ādāya gamiyaṃ mama.
```

<p rend="hangnum">§59.</p>

```
‘‘‘Mahābhitāpaṃ kaṭukaṃ, ghorarūpaṃ sudāruṇaṃ;
```

```
Nirayaṃ nūna gacchāmi, ettha me natthi saṃsayo’.
```

<p rend="hangnum">§60.</p>

```
‘‘Evāhaṃ <pb ed="M" n="2.0284" /> cintayitvāna, pahaṃsetvāna mānasaṃ;
```

```
Rājānaṃ upagantvāna, idaṃ vacanamabraviṃ.
```

<p rend="hangnum">§61.</p>

```
‘‘‘Itthī nāma mayaṃ deva, purisānittarā ahu <note>purisānugatā sadā (sī.), purisā na bhavāma no (syā.), purisānaṃ bharā mayaṃ (pī.)</note>;
```

```
Ekaṃ me samaṇaṃ dehi, bhojayissāmi khattiya’.
```

<p rend="hangnum">§62.</p>

```
‘‘Adāsi <pb ed="V" n="2.0272" /> me tadā rājā, samaṇaṃ bhāvitindriyaṃ;
```

```
Tassa pattaṃ gahetvāna, paramannena pūrayiṃ.
```

<p rend="hangnum">§63.</p>

```
‘‘Pūretvā <pb ed="T" n="2.0383" /><pb ed="P" n="2.0602" /> paramaṃ annaṃ, saha sugandhalepanaṃ;
```

```
Mahācelena chāditvā, adāsiṃ tuṭṭhamānasā.
```

<p rend="hangnum">§64.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§65.</p>

```
‘‘Sahassadevarājūnaṃ, mahesittamakārayiṃ;
```

```
Sahassacakkavattīnaṃ, mahesittamakārayiṃ.
```

<p rend="hangnum">§66.</p>

```
‘‘Padesarajjaṃ vipulaṃ, gaṇanāto asaṅkhiyaṃ;
```

```
Nānāvidhaṃ bahuṃ aññaṃ, tassa kammaphalaṃ tato.
```

<p rend="hangnum">§67.</p>

```
‘‘Uppalasseva me vaṇṇo, abhirūpā sudassanā;
```

```
Itthisabbaṅgasampannā, abhijātā jutindharā.
```

<p rend="hangnum">§68.</p>

```
‘‘Pacchime bhave sampatte, ajāyiṃ sākiye kule;
```

```
Nārīsahassapāmokkhā, suddhodanasutassahaṃ.
```

<p rend="hangnum">§69.</p>

```
‘‘Nibbinditvā agārehaṃ, pabbajiṃ anagāriyaṃ;
```

```
Sattamīrattisampattā <note>sattamiṃrattimapattā (sī. syā. pī.)</note>, catusaccamapāpuṇiṃ.
```

<p rend="hangnum">§70.</p>

```
‘‘Cīvaraṃ piṇḍapātañca, paccayaṃ sayanāsanaṃ;
```

```
Parimetuṃ na sakkomi, piṇḍapātassidaṃ phalaṃ.
```

<p rend="hangnum">§71.</p>

```
‘‘Yaṃ mayhaṃ pūritaṃ kammaṃ, kusalaṃ sarase muni;
```

```
Tuyhatthāya mahāvīra, paricattaṃ bahuṃ mayā.
```

<p rend="hangnum">§72.</p>

```
‘‘Ekattiṃse ito kappe, yaṃ dānamadadiṃ tadā;
```

```
Duggatiṃ nābhijānāmi, piṇḍapātassidaṃ phalaṃ.
```

<p rend="hangnum">§73.</p>

```
‘‘Dve <pb ed="T" n="2.0384" /><pb ed="M" n="2.0285" /> gatiyo pajānāmi, devattaṃ atha mānusaṃ;
```

```
Aññaṃ gatiṃ na jānāmi, piṇḍapātassidaṃ phalaṃ.
```

<p rend="hangnum">§74.</p>

```
‘‘Ucce kule pajāyāmi, mahāsāle <note>tayo sāla (ka.)</note> mahaddhane;
```

```
Aññe kule na jāyāmi, piṇḍapātassidaṃ phalaṃ.
```

<p rend="hangnum">§75.</p>

```
‘‘Bhavābhave saṃsaritvā, sukkamūlena coditā;
```

```
Amanāpaṃ na passāmi, somanassakataṃ phalaṃ.
```

<p rend="hangnum">§76.</p>

```
‘‘Iddhīsu <pb ed="V" n="2.0273" /><pb ed="P" n="2.0603" /> ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§77.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§78.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ mama mahāvīra, uppannaṃ tava santike.
```

<p rend="hangnum">§79.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§80.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§81.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ uppaladāyikā bhikkhunī bhagavato sammukhā imā gāthāyo abhāsitthāti.

Uppaladāyikātheriyāpadānaṃ tatiyaṃ.

#### 4. Siṅgālamātutherīapadānaṃ

<p rend="hangnum">§82.</p>

```
‘‘Padumuttaro <pb ed="T" n="2.0385" /> nāma jino, sabbadhammāna pāragū;
```

```
Ito satasahassamhi, kappe uppajji nāyako.
```

<p rend="hangnum">§83.</p>

```
‘‘Tadāhaṃ haṃsavatiyaṃ, jātāmaccakule ahuṃ;
```

```
Nānāratanapajjote, iddhe phīte mahaddhane.
```

<p rend="hangnum">§84.</p>

```
‘‘Pitunā saha gantvāna, mahājanapurakkhatā;
```

```
Dhammaṃ buddhassa sutvāna, pabbajiṃ anagāriyaṃ.
```

<p rend="hangnum">§85.</p>

```
‘‘Pabbajitvāna <pb ed="M" n="2.0286" /> kāyena, pāpakammaṃ vivajjayiṃ;
```

```
Vacīduccaritaṃ hitvā, ājīvaṃ parisodhayiṃ.
```

<p rend="hangnum">§86.</p>

```
‘‘Buddhe pasannā dhamme ca, saṅghe ca tibbagāravā;
```

```
Saddhammassavane yuttā, buddhadassanalālasā <note>buddhadassanasālayā (syā.)</note>.
```

<p rend="hangnum">§87.</p>

```
‘‘Aggaṃ saddhādhimuttānaṃ, assosiṃ bhikkhuniṃ tadā;
```

```
Taṃ ṭhānaṃ patthayitvāna, tisso sikkhā apūrayiṃ.
```

<p rend="hangnum">§88.</p>

```
‘‘Tato <pb ed="V" n="2.0274" /> maṃ sugato āha, karuṇānugatāsayo;
```

```
‘Yassa saddhā tathāgate, acalā suppatiṭṭhitā;
```

```
Sīlañca <pb ed="P" n="2.0604" /> yassa kalyāṇaṃ, ariyakantaṃ pasaṃsitaṃ.
```

<p rend="hangnum">§89.</p>

```
‘‘‘Saṅghe pasādo yassatthi, ujubhūtañca dassanaṃ;
```

```
Adaliddoti taṃ āhu, amoghaṃ tassa jīvitaṃ.
```

<p rend="hangnum">§90.</p>

```
‘‘‘Tasmā saddhañca sīlañca, pasādaṃ dhammadassanaṃ;
```

```
Anuyuñjetha <pb ed="T" n="2.0386" /> medhāvī, saraṃ buddhāna <note>buddhānusāsanaṃ (sī.), buddhānaṃ sāsanaṃ (syā.)</note> sāsanaṃ’.
```

<p rend="hangnum">§91.</p>

```
‘‘Taṃ sutvāhaṃ pamuditā, apucchiṃ paṇidhiṃ mama;
```

```
Tadā anomo amito, byākarittha vināyako;
```

```
‘Buddhe pasannā kalyāṇī, lacchase taṃ supatthitaṃ.
```

<p rend="hangnum">§92.</p>

```
‘‘‘Satasahassito kappe, okkākakulasambhavo;
```

```
Gotamo nāma gottena, satthā loke bhavissati.
```

<p rend="hangnum">§93.</p>

```
‘‘‘Tassa dhammesu dāyādā, orasā dhammanimmitā;
```

```
Siṅgālakassa <note>sigālakassa (sī. pī.)</note> mātāti, hessati satthu sāvikā’.
```

<p rend="hangnum">§94.</p>

```
‘‘Taṃ sutvā muditā hutvā, yāvajīvaṃ tadā jinaṃ;
```

```
Mettacittā paricariṃ, paṭipattīhi nāyakaṃ.
```

<p rend="hangnum">§95.</p>

```
‘‘Tena kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§96.</p>

```
‘‘Pacchime ca bhave dāni, giribbajapuruttame;
```

```
Jātā seṭṭhikule phīte, mahāratanasañcaye.
```

<p rend="hangnum">§97.</p>

```
‘‘Putto <pb ed="M" n="2.0287" /> siṅgālako nāma, mamāsi vipathe rato;
```

```
Diṭṭhigahanapakkhando, disāpūjanatapparo.
```

<p rend="hangnum">§98.</p>

```
‘‘Nānādisā namassantaṃ <note>namassati (syā.)</note>, piṇḍāya nagaraṃ vajaṃ;
```

```
Taṃ disvā ovadī buddho, magge ṭhatvā vināyako.
```

<p rend="hangnum">§99.</p>

```
‘‘Tassa desayato dhammaṃ, panādo vimhayo ahu;
```

```
Dvekoṭinaranārīnaṃ, dhammābhisamayo ahu.
```

<p rend="hangnum">§100.</p>

```
‘‘Tadāhaṃ <pb ed="T" n="2.0387" /> parisaṃ gantvā, sutvā sugatabhāsitaṃ;
```

```
Sotāpattiphalaṃ pattā, pabbajiṃ anagāriyaṃ.
```

<p rend="hangnum">§101.</p>

```
‘‘Na <pb ed="V" n="2.0275" /><pb ed="P" n="2.0605" /> cireneva kālena, buddhadassanalālasā;
```

```
Anussatiṃ taṃ bhāvetvā, arahattamapāpuṇiṃ.
```

<p rend="hangnum">§102.</p>

```
‘‘Dassanatthāya buddhassa, sabbadā ca vajāmahaṃ;
```

```
Atittāyeva passāmi, rūpaṃ nayananandanaṃ.
```

<p rend="hangnum">§103.</p>

```
‘‘Sabbapāramisambhūtaṃ, lakkhīnilayanaṃ varaṃ;
```

```
Rūpaṃ sabbasubhākiṇṇaṃ, atittā viharāmahaṃ.
```

<p rend="hangnum">§104.</p>

```
‘‘Jino tasmiṃ guṇe tuṭṭho, etadagge ṭhapesi maṃ;
```

```
Siṅgālakassa yā mātā, aggā saddhādhimuttikā <note>saṃghavimuttikā (pī.), mamādhimuttikā (ka.)</note>.
```

<p rend="hangnum">§105.</p>

```
‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmuni.
```

<p rend="hangnum">§106.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§107.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ mama mahāvīra, uppannaṃ tava santike.
```

<p rend="hangnum">§108.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§109.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§110.</p>

```
‘‘Paṭisambhidā <pb ed="T" n="2.0388" /> catasso…pe… kataṃ buddhassa sāsanaṃ’’.
```

Itthaṃ sudaṃ siṅgālamātā bhikkhunī imā gāthāyo abhāsitthāti.

Siṅgālamātutheriyāpadānaṃ catutthaṃ.

#### 5. Sukkātherīapadānaṃ

<p rend="hangnum">§111.</p>

```
‘‘Ekanavutito <pb ed="M" n="2.0288" /> kappe, vipassī nāma nāyako;
```

```
Uppajji cārudassano, sabbadhammavipassako.
```

<p rend="hangnum">§112.</p>

```
‘‘Tadāhaṃ bandhumatiyaṃ, jātā aññatare kule;
```

```
Dhammaṃ sutvāna munino, pabbajiṃ anagāriyaṃ.
```

<p rend="hangnum">§113.</p>

```
‘‘Bahussutā <pb ed="V" n="2.0276" /> dhammadharā, paṭibhānavatī tathā;
```

```
Vicittakathikā cāpi, jinasāsanakārikā.
```

<p rend="hangnum">§114.</p>

```
‘‘Tadā <pb ed="P" n="2.0606" /> dhammakathaṃ katvā, hitāya janataṃ bahuṃ <note>janatāya hitaṃ bahuṃ (sī.) … sadā (syā.), hitāya janasaṃsariṃ (pī.)</note>;
```

```
Tato cutāhaṃ tusitaṃ, upapannā yasassinī.
```

<p rend="hangnum">§115.</p>

```
‘‘Ekatiṃse ito kappe, sikhī viya sikhī jino;
```

```
Tapanto yasasā loke <note>lokaṃ (syā. pī.)</note>, uppajji vadataṃ varo.
```

<p rend="hangnum">§116.</p>

```
‘‘Tadāpi pabbajitvāna, buddhasāsanakovidā;
```

```
Jotetvā jinavākyāni, tatopi tidivaṃ gatā.
```

<p rend="hangnum">§117.</p>

```
‘‘Ekatiṃseva kappamhi, vessabhū nāma nāyako;
```

```
Uppajjittha mahāñāṇī, tadāpi ca tathevahaṃ.
```

<p rend="hangnum">§118.</p>

```
‘‘Pabbajitvā <pb ed="T" n="2.0389" /> dhammadharā, jotayiṃ jinasāsanaṃ;
```

```
Gantvā marupuraṃ rammaṃ, anubhosiṃ mahāsukhaṃ.
```

<p rend="hangnum">§119.</p>

```
‘‘Imamhi bhaddake kappe, kakusandho jinuttamo;
```

```
Uppajji narasaraṇo <note>narasaddūlo (sī. syā. pī.)</note>, tadāpi ca tathevahaṃ.
```

<p rend="hangnum">§120.</p>

```
‘‘Pabbajitvā munimataṃ, jotayitvā yathāyukaṃ;
```

```
Tato cutāhaṃ tidivaṃ, agaṃ sabhavanaṃ yathā.
```

<p rend="hangnum">§121.</p>

```
‘‘Imasmiṃyeva kappamhi, koṇāgamananāyako;
```

```
Uppajji lokasaraṇo, araṇo amataṅgato <note>vadataṃ varo, sabbasattānamuttamo (syā.)</note>.
```

<p rend="hangnum">§122.</p>

```
‘‘Tadāpi pabbajitvāna, sāsane tassa tādino;
```

```
Bahussutā dhammadharā, jotayiṃ jinasāsanaṃ.
```

<p rend="hangnum">§123.</p>

```
‘‘Imasmiṃyeva <pb ed="M" n="2.0289" /> kappamhi, kassapo munimuttamo;
```

```
Uppajji lokasaraṇo, araṇo maraṇantagū.
```

<p rend="hangnum">§124.</p>

```
‘‘Tassāpi naravīrassa, pabbajitvāna sāsane;
```

```
Pariyāpuṭasaddhammā, paripucchāvisāradā.
```

<p rend="hangnum">§125.</p>

```
‘‘Susīlā lajjinī ceva, tīsu sikkhāsu kovidā;
```

```
Bahuṃ dhammakathaṃ katvā, yāvajīvaṃ mahāmune.
```

<p rend="hangnum">§126.</p>

```
‘‘Tena <pb ed="P" n="2.0607" /> kammavipākena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§127.</p>

```
‘‘Pacchime <pb ed="V" n="2.0277" /> ca bhave dāni, giribbajapuruttame;
```

```
Jātā seṭṭhikule phīte, mahāratanasañcaye.
```

<p rend="hangnum">§128.</p>

```
‘‘Yadā <pb ed="T" n="2.0390" /> bhikkhusahassena, parivuto lokanāyako;
```

```
Upāgami rājagahaṃ, sahassakkhena vaṇṇito.
```

<p rend="hangnum">§129.</p>

```
‘‘‘Danto dantehi saha purāṇajaṭilehi, vippamutto vippamuttehi;
```

```
Siṅgīnikkhasavaṇṇo, rājagahaṃ pāvisi bhagavā’.
```

<p rend="hangnum">§130.</p>

```
‘‘Disvā buddhānubhāvaṃ taṃ, sutvāva guṇasañcayaṃ;
```

```
Buddhe cittaṃ pasādetvā, pūjayiṃ taṃ yathābalaṃ.
```

<p rend="hangnum">§131.</p>

```
‘‘Aparena ca kālena, dhammadinnāya santike;
```

```
Agārā nikkhamitvāna, pabbajiṃ anagāriyaṃ.
```

<p rend="hangnum">§132.</p>

```
‘‘Kesesu chijjamānesu, kilese jhāpayiṃ ahaṃ;
```

```
Uggahiṃ sāsanaṃ sabbaṃ, pabbajitvācirenahaṃ.
```

<p rend="hangnum">§133.</p>

```
‘‘Tato dhammamadesesiṃ, mahājanasamāgame;
```

```
Dhamme desiyamānamhi, dhammābhisamayo ahu.
```

<p rend="hangnum">§134.</p>

```
‘‘Nekapāṇasahassānaṃ, taṃ viditvātivimhito;
```

```
Abhippasanno me yakkho, bhamitvāna giribbajaṃ.
```

<p rend="hangnum">§135.</p>

```
‘‘Kiṃ me katā rājagahe manussā, madhuṃ pītāva acchare;
```

```
Ye sukkaṃ na upāsanti, desentiṃ amataṃ padaṃ.
```

<p rend="hangnum">§136.</p>

```
‘‘Tañca <pb ed="M" n="2.0290" /> appaṭivānīyaṃ, asecanakamojavaṃ;
```

```
Pivanti maññe sappaññā, valāhakamivaddhagū.
```

<p rend="hangnum">§137.</p>

```
‘‘Iddhīsu <pb ed="T" n="2.0391" /> ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§138.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§139.</p>

```
‘‘Atthadhammaniruttīsu<pb ed="P" n="2.0608" />, paṭibhāne tatheva ca;
```

```
Ñāṇaṃ mama mahāvīra, uppannaṃ tava santike.
```

<p rend="hangnum">§140.</p>

```
‘‘Kilesā <pb ed="V" n="2.0278" /> jhāpitā mayhaṃ…pe… viharāmi anāsavā.
```

<p rend="hangnum">§141.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§142.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ sukkā bhikkhunī imā gāthāyo abhāsitthāti.

Sukkātheriyāpadānaṃ pañcamaṃ.

Pañcamaṃ bhāṇavāraṃ.

#### 6. Abhirūpanandātherīapadānaṃ

<p rend="hangnum">§143.</p>

```
‘‘Ekanavutito kappe, vipassī nāma nāyako;
```

```
Uppajji cārudassano, sabbadhammesu cakkhumā.
```

<p rend="hangnum">§144.</p>

```
‘‘Tadāhaṃ bandhumatiyaṃ, iddhe phīte mahākule;
```

```
Jātā <pb ed="T" n="2.0392" /> surūpā dayitā, pūjanīyā janassa ca.
```

<p rend="hangnum">§145.</p>

```
‘‘Upagantvā mahāvīraṃ, vipassiṃ lokanāyakaṃ;
```

```
Dhammaṃ suṇitvā saraṇaṃ, upesiṃ naranāyakaṃ.
```

<p rend="hangnum">§146.</p>

```
‘‘Sīlesu saṃvutā hutvā, nibbute ca naruttame;
```

```
Dhātuthūpassa upari, soṇṇacchattamapūjayiṃ.
```

<p rend="hangnum">§147.</p>

```
‘‘Muttacāgā sīlavatī, yāvajīvaṃ tato cutā;
```

```
Jahitvā mānusaṃ dehaṃ, tāvatiṃsūpagā ahaṃ.
```

<p rend="hangnum">§148.</p>

```
‘‘Tadā <pb ed="M" n="2.0291" /> dasahi ṭhānehi, adhibhotvāna sesake <note>adhibhotvā asesato (syā.)</note>;
```

```
Rūpasaddehi gandhehi, rasehi phusanehi ca.
```

<p rend="hangnum">§149.</p>

```
‘‘Āyunāpi ca vaṇṇena, sukhena yasasāpi ca;
```

```
Tathevādhipateyyena, adhigayha virocahaṃ.
```

<p rend="hangnum">§150.</p>

```
‘‘Pacchime ca bhave dāni, jātāhaṃ kapilavhaye;
```

```
Dhītā khemakasakkassa, nandā nāmāti vissutā.
```

<p rend="hangnum">§151.</p>

```
‘‘Abhirūpasampadampi <note>abhirupaṃ upapadaṃ (sī.), abhirupaṃ uppādaṃ (pī.)</note>, ahu me kantisūcakaṃ;
```

```
Yadāhaṃ yobbanappattā, rūpalāvaññabhūsitā.
```

<p rend="hangnum">§152.</p>

```
‘‘Tadā <pb ed="V" n="2.0279" /><pb ed="P" n="2.0609" /> <note>tadā mamatthaṃ (sī.), idha mamatte (syā. ka.)</note> matthe sakyānaṃ, vivādo sumahā ahu;
```

```
Pabbājesi tato tāto, mā sakyā vinassiṃsuti.
```

<p rend="hangnum">§153.</p>

```
‘‘Pabbajitvā tathāgataṃ, rūpadessiṃ naruttamaṃ;
```

```
Sutvāna nopagacchāmi, mama rūpena gabbitā.
```

<p rend="hangnum">§154.</p>

```
‘‘Ovādampi <pb ed="T" n="2.0393" /> na gacchāmi, buddhadassanabhīrutā;
```

```
Tadā jino upāyena, upanetvā sasantikaṃ.
```

<p rend="hangnum">§155.</p>

```
‘‘Tissitthiyo <note>tisso thīyo (sī. pī.)</note> nidassesi, iddhiyā maggakovido;
```

```
Accharārūpasadisaṃ, taruṇiṃ jaritaṃ <note>jarikaṃ (syā. ka.)</note> mataṃ.
```

<p rend="hangnum">§156.</p>

```
‘‘Tāyo disvā susaṃviggā, virattāse kaḷevare;
```

```
Aṭṭhāsiṃ bhavanibbindā, tadā maṃ āha nāyako.
```

<p rend="hangnum">§157.</p>

```
‘‘‘Āturaṃ asuciṃ pūtiṃ, passa nande samussayaṃ;
```

```
Uggharantaṃ paggharantaṃ, bālānaṃ abhinanditaṃ.
```

<p rend="hangnum">§158.</p>

```
‘‘‘Asubhāya cittaṃ bhāvehi, ekaggaṃ susamāhitaṃ;
```

```
Yathā idaṃ tathā etaṃ, yathā etaṃ tathā idaṃ.
```

<p rend="hangnum">§159.</p>

```
‘‘‘Evametaṃ avekkhantī, rattindivamatanditā;
```

```
Tato sakāya paññāya, abhinibbijjha vacchasi’.
```

<p rend="hangnum">§160.</p>

```
‘‘Tassā <pb ed="M" n="2.0292" /> me appamattāya, vicarantiyā <note>vicarantvādha (sī.), vicinantīdha (syā. pī.)</note> yoniso;
```

```
Yathābhūtaṃ ayaṃ kāyo, diṭṭho santarabāhiro.
```

<p rend="hangnum">§161.</p>

```
‘‘Atha nibbindahaṃ kāye, ajjhattañca virajjahaṃ;
```

```
Appamattā visaṃyuttā, upasantāmhi nibbutā.
```

<p rend="hangnum">§162.</p>

```
‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§163.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā<pb ed="T" n="2.0394" />, natthi dāni punabbhavo.
```

<p rend="hangnum">§164.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ mama mahāvīra, uppannaṃ tava santike.
```

<p rend="hangnum">§165.</p>

```
‘‘Kilesā <pb ed="V" n="2.0280" /><pb ed="P" n="2.0610" /> jhāpitā mayhaṃ…pe… viharāmi anāsavā.
```

<p rend="hangnum">§166.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§167.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ abhirūpanandā bhikkhunī imā gāthāyo abhāsitthāti.

Abhirūpanandātheriyāpadānaṃ chaṭṭhaṃ.

#### 7. Aḍḍhakāsitherīapadānaṃ

<p rend="hangnum">§168.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§169.</p>

```
‘‘Tadāhaṃ pabbajitvāna, tassa buddhassa sāsane;
```

```
Saṃvutā pātimokkhamhi, indriyesu ca pañcasu.
```

<p rend="hangnum">§170.</p>

```
‘‘Mattaññunī ca asane, yuttā jāgariyepi ca;
```

```
Vasantī yuttayogāhaṃ, bhikkhuniṃ vigatāsavaṃ.
```

<p rend="hangnum">§171.</p>

```
‘‘Akkosiṃ duṭṭhacittāhaṃ, gaṇiketi bhaṇiṃ tadā;
```

```
Tena pāpena kammena, nirayamhi apaccisaṃ.
```

<p rend="hangnum">§172.</p>

```
‘‘Tena <pb ed="T" n="2.0395" /><pb ed="M" n="2.0293" /> kammāvasesena, ajāyiṃ gaṇikākule;
```

```
Bahusova parādhīnā, pacchimāya ca jātiyaṃ.
```

<p rend="hangnum">§173.</p>

```
‘‘Kāsīsu seṭṭhikulajā, brahmacārībalenahaṃ;
```

```
Accharā viya devesu, ahosiṃ rūpasampadā.
```

<p rend="hangnum">§174.</p>

```
‘‘Disvāna dassanīyaṃ maṃ, giribbajapuruttame;
```

```
Gaṇikatte nivesesuṃ, akkosanabalena me.
```

<p rend="hangnum">§175.</p>

```
‘‘Sāhaṃ sutvāna saddhammaṃ, buddhaseṭṭhena desitaṃ;
```

```
Pubbavāsanasampannā, pabbajiṃ anagāriyaṃ.
```

<p rend="hangnum">§176.</p>

```
‘‘Tadūpasampadatthāya, gacchantī jinasantikaṃ;
```

```
Magge dhutte ṭhite sutvā, labhiṃ dūtopasampadaṃ.
```

<p rend="hangnum">§177.</p>

```
‘‘Sabbakammaṃ <pb ed="V" n="2.0281" /><pb ed="P" n="2.0611" /> parikkhīṇaṃ, puññaṃ pāpaṃ tatheva ca;
```

```
Sabbasaṃsāramuttiṇṇā, gaṇikattañca khepitaṃ.
```

<p rend="hangnum">§178.</p>

```
‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§179.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§180.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ mama mahāvīra, uppannaṃ tava santike.
```

<p rend="hangnum">§181.</p>

```
‘‘Kilesā jhāpitā mayhaṃ…pe… viharāmi anāsavā.
```

<p rend="hangnum">§182.</p>

```
‘‘Svāgataṃ <pb ed="T" n="2.0396" /> vata me āsi…pe… kataṃ buddhassa sāsanaṃ.
```

<p rend="hangnum">§183.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ aḍḍhakāsi bhikkhunī imā gāthāyo abhāsitthāti.

Aḍḍhakāsitheriyāpadānaṃ sattamaṃ.

#### 8. Puṇṇikātherīapadānaṃ

<p rend="hangnum">§184.</p>

```
‘‘Vipassino bhagavato, sikhino vessabhussa ca;
```

```
Kakusandhassa munino, koṇāgamanatādino.
```

<p rend="hangnum">§185.</p>

```
‘‘Kassapassa <pb ed="M" n="2.0294" /> ca buddhassa, pabbajitvāna sāsane;
```

```
Bhikkhunī sīlasampannā, nipakā saṃvutindriyā.
```

<p rend="hangnum">§186.</p>

```
‘‘Bahussutā dhammadharā, dhammatthapaṭipucchikā;
```

```
Uggahetā ca dhammānaṃ, sotā payirupāsitā.
```

<p rend="hangnum">§187.</p>

```
‘‘Desentī janamajjhehaṃ, ahosiṃ jinasāsane;
```

```
Bāhusaccena tenāhaṃ, pesalā atimaññisaṃ.
```

<p rend="hangnum">§188.</p>

```
‘‘Pacchime <pb ed="V" n="2.0282" /> ca bhave dāni, sāvatthiyaṃ puruttame;
```

```
Anāthapiṇḍino gehe, jātāhaṃ kumbhadāsiyā.
```

<p rend="hangnum">§189.</p>

```
‘‘Gatā udakahāriyaṃ, sotthiyaṃ dijamaddasaṃ;
```

```
Sītaṭṭaṃ toyamajjhamhi, taṃ disvā idamabraviṃ.
```

<p rend="hangnum">§190.</p>

```
‘‘‘Udahārī <pb ed="T" n="2.0397" /><pb ed="P" n="2.0612" /> ahaṃ sīte, sadā udakamotariṃ;
```

```
Ayyānaṃ daṇḍabhayabhītā, vācādosabhayaṭṭitā <note>vācārosabhayaṭṭitā (syā.)</note>.
```

<p rend="hangnum">§191.</p>

```
‘‘‘Kassa brāhmaṇa tvaṃ bhīto, sadā udakamotari;
```

```
Vedhamānehi gattehi, sītaṃ vedayase bhusaṃ’.
```

<p rend="hangnum">§192.</p>

```
‘‘‘Jānantī vata maṃ bhoti, puṇṇike paripucchasi;
```

```
Karontaṃ kusalaṃ kammaṃ, rundhantaṃ <note>niddhantaṃ (sī. pī.), nudantaṃ (syā.)</note> katapāpakaṃ.
```

<p rend="hangnum">§193.</p>

```
‘‘‘Yo ce vuḍḍho daharo vā, pāpakammaṃ pakubbati;
```

```
Dakābhisiñcanā sopi <note>bhoti (sī. ka.) therīgā. 239</note>, pāpakammā pamuccati’.
```

<p rend="hangnum">§194.</p>

```
‘‘Uttarantassa akkhāsiṃ, dhammatthasaṃhitaṃ padaṃ;
```

```
Tañca sutvā sa saṃviggo <note>susaṃviggo (syā.)</note>, pabbajitvārahā ahu.
```

<p rend="hangnum">§195.</p>

```
‘‘Pūrentī ūnakasataṃ, jātā dāsikule yato;
```

```
Tato puṇṇāti nāmaṃ me, bhujissaṃ maṃ akaṃsu te.
```

<p rend="hangnum">§196.</p>

```
‘‘Seṭṭhiṃ tatonujānetvā <note>tato anumodetvā (sī. syā.), tato anumānetvā (pī.)</note>, pabbajiṃ anagāriyaṃ;
```

```
Na cireneva kālena, arahattamapāpuṇiṃ.
```

<p rend="hangnum">§197.</p>

```
‘‘Iddhīsu <pb ed="M" n="2.0295" /> ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§198.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§199.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ <pb ed="T" n="2.0398" /> me vimalaṃ suddhaṃ, buddhaseṭṭhassa vāhasā.
```

<p rend="hangnum">§200.</p>

```
‘‘Bhāvanāya mahāpaññā, suteneva sutāvinī;
```

```
Mānena nīcakulajā, na hi kammaṃ vinassati <note>panassati (syā.)</note>.
```

<p rend="hangnum">§201.</p>

```
‘‘Kilesā <pb ed="V" n="2.0283" /> jhāpitā mayhaṃ…pe… viharāmi anāsavā.
```

<p rend="hangnum">§202.</p>

```
‘‘Svāgataṃ vata me āsi…pe… kataṃ buddhassa sāsanaṃ.
```

<p rend="hangnum">§203.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ puṇṇikā bhikkhunī imā gāthāyo abhāsitthāti.

Puṇṇikātheriyāpadānaṃ aṭṭhamaṃ.

#### 9. Ambapālitherīapadānaṃ

<p rend="hangnum">§204.</p>

```
‘‘Yo <pb ed="P" n="2.0613" /> raṃsiphusitāveḷo, phusso nāma mahāmuni;
```

```
Tassāhaṃ bhaginī āsiṃ, ajāyiṃ khattiye kule.
```

<p rend="hangnum">§205.</p>

```
‘‘Tassa dhammaṃ suṇitvāhaṃ, vippasannena cetasā;
```

```
Mahādānaṃ daditvāna, patthayiṃ rūpasampadaṃ.
```

<p rend="hangnum">§206.</p>

```
‘‘Ekatiṃse ito kappe, sikhī lokagganāyako;
```

```
Uppanno lokapajjoto, tilokasaraṇo jino.
```

<p rend="hangnum">§207.</p>

```
‘‘Tadāruṇapure ramme, brāhmaññakulasambhavā;
```

```
Vimuttacittaṃ kupitā, bhikkhuniṃ abhisāpayiṃ.
```

<p rend="hangnum">§208.</p>

```
‘‘Vesikāva <pb ed="T" n="2.0399" /> anācārā, jinasāsanadūsikā;
```

```
Evaṃ akkosayitvāna, tena pāpena kammunā.
```

<p rend="hangnum">§209.</p>

```
‘‘Dāruṇaṃ <pb ed="M" n="2.0296" /> nirayaṃ gantvā, mahādukkhasamappitā;
```

```
Tato cutā manussesu, upapannā tapassinī.
```

<p rend="hangnum">§210.</p>

```
‘‘Dasajātisahassāni, gaṇikattamakārayiṃ;
```

```
Tamhā pāpā na muccissaṃ, bhutvā duṭṭhavisaṃ yathā.
```

<p rend="hangnum">§211.</p>

```
‘‘Brahmacariyamasevissaṃ <note>brahmavesamasevissaṃ (syā.), brahmaceramasevissaṃ (pī.)</note>, kassape jinasāsane;
```

```
Tena kammavipākena, ajāyiṃ tidase pure.
```

<p rend="hangnum">§212.</p>

```
‘‘Pacchime bhave sampatte, ahosiṃ opapātikā;
```

```
Ambasākhantare jātā, ambapālīti tenahaṃ.
```

<p rend="hangnum">§213.</p>

```
‘‘Parivutā <pb ed="V" n="2.0284" /> pāṇakoṭīhi, pabbajiṃ jinasāsane;
```

```
Pattāhaṃ acalaṃ ṭhānaṃ, dhītā buddhassa orasā.
```

<p rend="hangnum">§214.</p>

```
‘‘Iddhīsu ca vasī homi, sotadhātuvisuddhiyā;
```

```
Cetopariyañāṇassa, vasī homi mahāmune.
```

<p rend="hangnum">§215.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§216.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ me vimalaṃ suddhaṃ, buddhaseṭṭhassa vāhasā.
```

<p rend="hangnum">§217.</p>

```
‘‘Kilesā <pb ed="P" n="2.0614" /> jhāpitā mayhaṃ…pe… viharāmi anāsavā.
```

<p rend="hangnum">§218.</p>

```
‘‘Svāgataṃ <pb ed="T" n="2.0400" /> vata me āsi…pe… kataṃ buddhassa sāsanaṃ.
```

<p rend="hangnum">§219.</p>

```
‘‘Paṭisambhidā catasso…pe… kataṃ buddhassa sāsanaṃ’’.
```

Itthaṃ sudaṃ ambapāli bhikkhunī imā gāthāyo

Abhāsitthāti.

Ambapālitheriyāpadānaṃ navamaṃ.

#### 10. Pesalātherīapadānaṃ

<p rend="hangnum">§220.</p>

```
‘‘Imamhi bhaddake kappe, brahmabandhu mahāyaso;
```

```
Kassapo nāma gottena, uppajji vadataṃ varo.
```

<p rend="hangnum">§221.</p>

```
‘‘Sāvatthiyaṃ <pb ed="M" n="2.0297" /> pure vare, upāsakakule ahaṃ;
```

```
Pasūtā taṃ <note>naṃ (syā.)</note> jinavaraṃ, disvā sutvā ca desanaṃ.
```

<p rend="hangnum">§222.</p>

```
‘‘Taṃ vīraṃ saraṇaṃ gantvā, sīlāni ca samādiyiṃ;
```

```
Kadāci so mahāvīro, mahājanasamāgame.
```

<p rend="hangnum">§223.</p>

```
‘‘Attano abhisambodhiṃ, pakāsesi narāsabho;
```

```
Ananussutadhammesu, pubbe dukkhādikesu ca.
```

<p rend="hangnum">§224.</p>

```
‘‘Cakkhu ñāṇañca paññā ca, vijjāloko ca āsi me;
```

```
Taṃ sutvā uggahetvāna, paripucchiñca bhikkhavo.
```

<p rend="hangnum">§225.</p>

```
‘‘Tena <pb ed="V" n="2.0285" /> kammena sukatena, cetanāpaṇidhīhi ca;
```

```
Jahitvā mānusaṃ dehaṃ, tāvatiṃsamagacchahaṃ.
```

<p rend="hangnum">§226.</p>

```
‘‘Pacchime <pb ed="T" n="2.0401" /> ca bhave dāni, jātā seṭṭhimahākule;
```

```
Upecca buddhaṃ saddhammaṃ, sutvā saccūpasaṃhitaṃ.
```

<p rend="hangnum">§227.</p>

```
‘‘Pabbajitvācireneva, saccatthāni <note>sabbatthāni (syā. ka.)</note> vicintayaṃ;
```

```
Khepetvā āsave sabbe, arahattamapāpuṇiṃ.
```

<p rend="hangnum">§228.</p>

```
‘‘Iddhīsu ca vasī homi, dibbāya sotadhātuyā;
```

```
Cetopariyañāṇassa, vasī homi mahāmune.
```

<p rend="hangnum">§229.</p>

```
‘‘Pubbenivāsaṃ jānāmi, dibbacakkhu visodhitaṃ;
```

```
Sabbāsavaparikkhīṇā, natthi dāni punabbhavo.
```

<p rend="hangnum">§230.</p>

```
‘‘Atthadhammaniruttīsu, paṭibhāne tatheva ca;
```

```
Ñāṇaṃ me vimalaṃ suddhaṃ, buddhaseṭṭhassa vāhasā.
```

<p rend="hangnum">§231.</p>

```
‘‘Kilesā jhāpitā mayhaṃ, bhavā sabbe samūhatā;
```

```
Nāgīva bandhanaṃ chetvā, viharāmi anāsavā.
```

<p rend="hangnum">§232.</p>

```
‘‘Svāgataṃ <pb ed="P" n="2.0615" /> vata me āsi, mama buddhassa santike;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§233.</p>

```
‘‘Paṭisambhidā <pb ed="M" n="2.0298" /> catasso, vimokkhāpi ca aṭṭhime;
```

```
Chaḷabhiññā sacchikatā, kataṃ buddhassa sāsanaṃ’’.
```

Itthaṃ sudaṃ pesalā <note>selā (syā. pī.)</note> bhikkhunī imā gāthāyo abhāsitthāti.

Pesalātheriyāpadānaṃ dasamaṃ.

<trailer rend="centre">Khattiyāvaggo catuttho.</trailer>

Tassuddānaṃ –

```
Khattiyā <pb ed="T" n="2.0402" /> brāhmaṇī ceva, tathā uppaladāyikā;
```

```
Siṅgālamātā sukkā ca, abhirūpā aḍḍhakāsikā.
```

```
Puṇṇā ca ambapālī ca, pesalāti ca tā dasa;
```

```
Gāthāyo dvisatānettha, dvicattālīsa cuttari.
```

Atha <pb ed="V" n="2.0286" /> vagguddānaṃ –

```
Sumedhā ekūposathā, kuṇḍalakesī khattiyā;
```

```
Sahassaṃ tisatā gāthā, sattatālīsa piṇḍitā.
```

```
Saha uddānagāthāhi, gaṇitāyo vibhāvibhi;
```

```
Sahassaṃ tisataṃ gāthā, sattapaññāsameva cāti.
```

<trailer rend="centre">Therikāpadānaṃ samattaṃ.</trailer>

Apadānapāḷi samattā.
