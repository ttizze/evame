Namo tassa bhagavato arahato sammāsambuddhassa

# Khuddakanikāye

## Therīgāthāpāḷi

### 1. Ekakanipāto

#### 1. Aññatarātherīgāthā

<p rend="hangnum">§1.</p>

```
‘‘Sukhaṃ <pb ed="T" n="0.0442" /><pb ed="M" n="0.0377" /><pb ed="V" n="0.0303" /><pb ed="P" n="0.0123" /> supāhi therike, katvā coḷena pārutā;
```

```
Upasanto hi te rāgo, sukkhaḍākaṃ va kumbhiya’’nti.
```

Itthaṃ sudaṃ aññatarā therī apaññātā bhikkhunī gāthaṃ abhāsitthāti.

#### 2. Muttātherīgāthā

<p rend="hangnum">§2.</p>

```
‘‘Mutte <pb ed="V" n="0.0304" /> muccassu yogehi, cando rāhuggahā iva;
```

```
Vippamuttena cittena, anaṇā bhuñja piṇḍaka’’nti.
```

Itthaṃ sudaṃ bhagavā muttaṃ sikkhamānaṃ imāya gāthāya abhiṇhaṃ ovadatīti.

#### 3. Puṇṇātherīgāthā

<p rend="hangnum">§3.</p>

```
‘‘Puṇṇe pūrassu dhammehi, cando pannaraseriva;
```

```
Paripuṇṇāya paññāya, tamokhandhaṃ <note>tamokkhandhaṃ (sī. syā.)</note> padālayā’’ti.
```

Itthaṃ sudaṃ puṇṇā therī gāthaṃ abhāsitthāti.

#### 4. Tissātherīgāthā

<p rend="hangnum">§4.</p>

```
‘‘Tisse sikkhassu sikkhāya, mā taṃ yogā upaccaguṃ;
```

```
Sabbayogavisaṃyuttā, cara loke anāsavā’’ti.
```

… Tissā therī….

#### 5. Aññatarātissātherīgāthā

<p rend="hangnum">§5.</p>

```
‘‘Tisse <pb ed="T" n="0.0443" /><pb ed="M" n="0.0378" /> yuñjassu dhammehi, khaṇo taṃ mā upaccagā;
```

```
Khaṇātītā hi socanti, nirayamhi samappitā’’ti.
```

… Aññatarā tissā therī….

#### 6. Dhīrātherīgāthā

<p rend="hangnum">§6.</p>

```
**‘‘Dhīre** <pb ed="P" n="0.0124" /> **nirodhaṃ phusehi <note>phussehi (sī.)</note>, saññāvūpasamaṃ sukhaṃ;**
```

```
Ārādhayāhi nibbānaṃ, yogakkhemamanuttara’’nti <note>yogakkhemaṃ anuttaranti (sī. syā.)</note>.
```

… Dhīrā therī….

#### 7. Vīrātherīgāthā

<p rend="hangnum">§7.</p>

```
‘‘Vīrā <pb ed="V" n="0.0305" /> vīrehi <note>dhīrā dhīrehi (ka.)</note> dhammehi, bhikkhunī bhāvitindriyā;
```

```
Dhārehi antimaṃ dehaṃ, jetvā māraṃ savāhini’’nti <note>savāhananti (ka.)</note>.
```

… Vīrā therī….

#### 8. Mittātherīgāthā

<p rend="hangnum">§8.</p>

```
‘‘Saddhāya pabbajitvāna, mitte mittaratā bhava;
```

```
Bhāvehi kusale dhamme, yogakkhemassa pattiyā’’ti.
```

… Mittā therī….

#### 9. Bhadrātherīgāthā

<p rend="hangnum">§9.</p>

```
‘‘Saddhāya pabbajitvāna, bhadre bhadraratā bhava;
```

```
Bhāvehi kusale dhamme, yogakkhemamanuttara’’nti.
```

… Bhadrā therī….

#### 10. Upasamātherīgāthā

<p rend="hangnum">§10.</p>

```
‘‘Upasame tare oghaṃ, maccudheyyaṃ suduttaraṃ;
```

```
Dhārehi antimaṃ dehaṃ, jetvā māraṃ savāhana’’nti.
```

… Upasamā therī….

#### 11. Muttātherīgāthā

<p rend="hangnum">§11.</p>

```
‘‘Sumuttā <pb ed="M" n="0.0379" /> sādhumuttāmhi, tīhi khujjehi muttiyā;
```

```
Udukkhalena musalena, patinā khujjakena ca;
```

```
Muttāmhi <pb ed="T" n="0.0444" /> jātimaraṇā, bhavanetti samūhatā’’ti.
```

… Muttā therī….

#### 12. Dhammadinnātherīgāthā

<p rend="hangnum">§12.</p>

```
‘‘Chandajātā avasāyī, manasā ca phuṭā <note>phuṭṭhā (syā.), phuṭhā (sī. aṭṭha.)</note> siyā;
```

```
Kāmesu appaṭibaddhacittā <note>appaṭibandhacittā (ka.)</note>, **uddhaṃsotāti** vuccatī’’ti <note>uddhaṃsotā vimuccatīti (sī. pī.)</note>.
```

… Dhammadinnā therī….

#### 13.Visākhātherīgāthā

<p rend="hangnum">§13.</p>

```
‘‘Karotha <pb ed="V" n="0.0306" /> buddhasāsanaṃ, yaṃ katvā nānutappati;
```

```
Khippaṃ pādāni dhovitvā, ekamante nisīdathā’’ti.
```

… Visākhā therī….

#### 14.Sumanātherīgāthā

<p rend="hangnum">§14.</p>

```
‘‘Dhātuyo dukkhato disvā, mā jātiṃ punarāgami;
```

```
Bhave chandaṃ virājetvā, upasantā carissasī’’ti.
```

… Sumanā therī….

#### 15. Uttarātherīgāthā

<p rend="hangnum">§15.</p>

```
‘‘Kāyena <pb ed="P" n="0.0125" /> saṃvutā āsiṃ, vācāya uda cetasā;
```

```
Samūlaṃ taṇhamabbuyha, sītibhūtāmhi nibbutā’’ti.
```

… Uttarā therī….

#### 16. Vuḍḍhapabbajitasumanātherīgāthā

<p rend="hangnum">§16.</p>

```
‘‘Sukhaṃ tvaṃ vuḍḍhike sehi, katvā coḷena pārūtā;
```

```
Upasanto hi te rāgo, sītibhūtāsi nibbutā’’ti.
```

… Sumanā vuḍḍhapabbajitā therī….

#### 17. Dhammātherīgāthā

<p rend="hangnum">§17.</p>

```
‘‘Piṇḍapātaṃ <pb ed="M" n="0.0380" /> caritvāna, daṇḍamolubbha dubbalā;
```

```
Vedhamānehi gattehi, tattheva nipatiṃ chamā;
```

```
Disvā <pb ed="T" n="0.0445" /> ādīnavaṃ kāye, atha cittaṃ vimucci me’’ti.
```

… Dhammā therī….

#### 18. Saṅghātherīgāthā

<p rend="hangnum">§18.</p>

```
‘‘Hitvā <pb ed="V" n="0.0307" /> ghare pabbajitvā <note>pabbajitā (sī. aṭṭha.)</note>, hitvā puttaṃ pasuṃ piyaṃ;
```

```
Hitvā rāgañca dosañca, avijjañca virājiya;
```

```
Samūlaṃ taṇhamabbuyha, upasantāmhi nibbutā’’ti.
```

… Saṅghā therī….

<trailer rend="centre">Ekakanipāto niṭṭhito.</trailer>

### 2. Dukanipāto

#### 1. Abhirūpanandātherīgāthā

<p rend="hangnum">§19.</p>

```
<note>apa. therī 2.4.157 apadānepi</note> ‘‘Āturaṃ <pb ed="M" n="0.0381" /> asuciṃ pūtiṃ, passa nande samussayaṃ;
```

```
Asubhāya cittaṃ bhāvehi, ekaggaṃ susamāhitaṃ.
```

<p rend="hangnum">§20.</p>

```
‘‘Animittañca bhāvehi, mānānusayamujjaha;
```

```
Tato mānābhisamayā, upasantā carissasī’’ti.
```

Itthaṃ sudaṃ bhagavā abhirūpanandaṃ sikkhamānaṃ imāhi gāthāhi abhiṇhaṃ ovadatīti <note>itthaṃ sudaṃ bhagavā abhirūpanandaṃ sikkhamānaṃ imāhi gāthāhi abhiṇhaṃ ovadatīti (ka.)</note>.

#### 2. Jentātherīgāthā

<p rend="hangnum">§21.</p>

```
‘‘Ye ime satta bojjhaṅgā, maggā nibbānapattiyā;
```

```
Bhāvitā te mayā sabbe, yathā buddhena desitā.
```

<p rend="hangnum">§22.</p>

```
‘‘Diṭṭho hi me so bhagavā, antimoyaṃ samussayo;
```

```
Vikkhīṇo jātisaṃsāro, natthi dāni punabbhavo’’ti.
```

Itthaṃ sudaṃ jentā therī gāthāyo abhāsitthāti.

#### 3. Sumaṅgalamātātherīgāthā

<p rend="hangnum">§23.</p>

```
‘‘Sumuttikā <pb ed="T" n="0.0446" /><pb ed="V" n="0.0308" /><pb ed="P" n="0.0126" /> sumuttikā <note>sumuttike sumuttike (sī.), sumuttike sumuttikā (syā. ka.)</note>, sādhumuttikāmhi musalassa;
```

```
Ahiriko me chattakaṃ vāpi, ukkhalikā me deḍḍubhaṃ vāti.
```

<p rend="hangnum">§24.</p>

```
‘‘Rāgañca ahaṃ dosañca, cicciṭi cicciṭīti vihanāmi;
```

```
Sā rukkhamūlamupagamma, aho sukhanti sukhato jhāyāmī’’ti.
```

… Sumaṅgalamātā therī <note>aññatarā therī bhikkhunī apaññātā (syā. ka.)</note>.

#### 4. Aḍḍhakāsitherīgāthā

<p rend="hangnum">§25.</p>

```
‘‘Yāva kāsijanapado, suṅko me tatthako ahu;
```

```
Taṃ katvā negamo agghaṃ, aḍḍhenagghaṃ ṭhapesi maṃ.
```

<p rend="hangnum">§26.</p>

```
‘‘Atha <pb ed="M" n="0.0382" /> nibbindahaṃ rūpe, nibbindañca virajjahaṃ;
```

```
Mā puna jātisaṃsāraṃ, sandhāveyyaṃ punappunaṃ;
```

```
Tisso vijjā sacchikatā, kataṃ buddhassa sāsana’’nti.
```

… Aḍḍhakāsi therī….

#### 5. Cittātherīgāthā

<p rend="hangnum">§27.</p>

```
‘‘Kiñcāpi khomhi kisikā, gilānā bāḷhadubbalā;
```

```
Daṇḍamolubbha gacchāmi, pabbataṃ abhirūhiya.
```

<p rend="hangnum">§28.</p>

```
‘‘Saṅghāṭiṃ nikkhipitvāna, pattakañca nikujjiya;
```

```
Sele khambhesimattānaṃ, tamokhandhaṃ padāliyā’’ti.
```

… Cittā therī….

#### 6. Mettikātherīgāthā

<p rend="hangnum">§29.</p>

```
‘‘Kiñcāpi khomhi dukkhitā, dubbalā gatayobbanā;
```

```
Daṇḍamolubbha gacchāmi, pabbataṃ abhirūhiya.
```

<p rend="hangnum">§30.</p>

```
‘‘Nikkhipitvāna <pb ed="V" n="0.0309" /> saṅghāṭiṃ, pattakañca nikujjiya;
```

```
Nisinnā camhi selamhi, atha cittaṃ vimucci me;
```

```
Tisso <pb ed="T" n="0.0447" /> vijjā anuppattā, kataṃ buddhassa sāsana’’nti.
```

… Mettikā therī….

#### 7. Mittātherīgāthā

<p rend="hangnum">§31.</p>

```
‘‘Cātuddasiṃ pañcadasiṃ, yā ca pakkhassa aṭṭhamī;
```

```
Pāṭihāriyapakkhañca, aṭṭhaṅgasusamāgataṃ.
```

<p rend="hangnum">§32.</p>

```
‘‘Uposathaṃ <pb ed="P" n="0.0127" /> upāgacchiṃ, devakāyābhinandinī;
```

```
Sājja ekena bhattena, muṇḍā saṅghāṭipārutā;
```

```
Devakāyaṃ na patthehaṃ, vineyya hadaye dara’’nti.
```

… Mittā therī….

#### 8. Abhayamātutherīgāthā

<p rend="hangnum">§33.</p>

```
‘‘Uddhaṃ pādatalā amma, adho ve kesamatthakā;
```

```
Paccavekkhassumaṃ kāyaṃ, asuciṃ pūtigandhikaṃ.
```

<p rend="hangnum">§34.</p>

```
‘‘Evaṃ <pb ed="M" n="0.0383" /> viharamānāya, sabbo rāgo samūhato;
```

```
Pariḷāho samucchinno, sītibhūtāmhi nibbutā’’ti.
```

… Abhayamātu therī….

#### 9. Abhayātherīgāthā

<p rend="hangnum">§35.</p>

```
‘‘Abhaye bhiduro kāyo, yattha satā puthujjanā;
```

```
Nikkhipissāmimaṃ dehaṃ, sampajānā satīmatī.
```

<p rend="hangnum">§36.</p>

```
‘‘Bahūhi dukkhadhammehi, appamādaratāya me;
```

```
Taṇhakkhayo anuppatto, kataṃ buddhassa sāsana’’nti.
```

… Abhayā therī….

#### 10. Sāmātherīgāthā

<p rend="hangnum">§37.</p>

```
‘‘Catukkhattuṃ <pb ed="T" n="0.0448" /><pb ed="V" n="0.0310" /> pañcakkhattuṃ, vihārā upanikkhamiṃ;
```

```
Aladdhā cetaso santiṃ, citte avasavattinī;
```

```
Tassā me aṭṭhamī ratti, yato taṇhā samūhatā.
```

<p rend="hangnum">§38.</p>

```
‘‘Bahūhi dukkhadhammehi, appamādaratāya me;
```

```
Taṇhakkhayo anuppatto, kataṃ buddhassa sāsana’’nti.
```

… Sāmā therī….

<trailer rend="centre">Dukanipāto niṭṭhito.</trailer>

### 3. Tikanipāto

#### 1. Aparāsāmātherīgāthā

<p rend="hangnum">§39.</p>

```
‘‘Paṇṇavīsativassāni<pb ed="M" n="0.0384" />, yato pabbajitāya me;
```

```
Nābhijānāmi cittassa, samaṃ laddhaṃ kudācanaṃ.
```

<p rend="hangnum">§40.</p>

```
‘‘Aladdhā cetaso santiṃ, citte avasavattinī;
```

```
Tato saṃvegamāpādiṃ, saritvā jinasāsanaṃ.
```

<p rend="hangnum">§41.</p>

```
‘‘Bahūhi dukkhadhammehi, appamādaratāya me;
```

```
Taṇhakkhayo anuppatto, kataṃ buddhassa sāsanaṃ;
```

```
Ajja <pb ed="P" n="0.0128" /> me sattamī ratti, yato taṇhā visositā’’ti.
```

… Aparā sāmā therī….

#### 2. Uttamātherīgāthā

<p rend="hangnum">§42.</p>

```
‘‘Catukkhattuṃ <pb ed="T" n="0.0449" /> pañcakkhattuṃ, vihārā upanikkhamiṃ;
```

```
Aladdhā cetaso santiṃ, citte avasavattinī.
```

<p rend="hangnum">§43.</p>

```
‘‘Sā <pb ed="V" n="0.0311" /> bhikkhuniṃ upagacchiṃ, yā me saddhāyikā ahu;
```

```
Sā me dhammamadesesi, khandhāyatanadhātuyo.
```

<p rend="hangnum">§44.</p>

```
‘‘Tassā dhammaṃ suṇitvāna, yathā maṃ anusāsi sā;
```

```
Sattāhaṃ ekapallaṅkena, nisīdiṃ pītisukhasamappitā <note>nisīdiṃ sukhasamappitā (sī.)</note>;
```

```
Aṭṭhamiyā pāde pasāresiṃ, tamokhandhaṃ padāliyā’’ti.
```

… Uttamā therī….

#### 3. Aparāuttamātherīgāthā

<p rend="hangnum">§45.</p>

```
‘‘Ye ime satta bojjhaṅgā, maggā nibbānapattiyā;
```

```
Bhāvitā te mayā sabbe, yathā buddhena desitā.
```

<p rend="hangnum">§46.</p>

```
‘‘Suññatassānimittassa, lābhinīhaṃ yadicchakaṃ;
```

```
Orasā dhītā buddhassa, nibbānābhiratā sadā.
```

<p rend="hangnum">§47.</p>

```
‘‘Sabbe <pb ed="M" n="0.0385" /> kāmā samucchinnā, ye dibbā ye ca mānusā;
```

```
Vikkhīṇo jātisaṃsāro, natthi dāni punabbhavo’’ti.
```

… Aparā uttamā therī….

#### 4. Dantikātherīgāthā

<p rend="hangnum">§48.</p>

```
‘‘Divāvihārā nikkhamma, gijjhakūṭamhi pabbate;
```

```
Nāgaṃ ogāhamuttiṇṇaṃ, nadītīramhi addasaṃ.
```

<p rend="hangnum">§49.</p>

```
‘‘Puriso aṅkusamādāya, ‘dehi pāda’nti yācati;
```

```
Nāgo pasārayī pādaṃ, puriso nāgamāruhi.
```

<p rend="hangnum">§50.</p>

```
‘‘Disvā <pb ed="T" n="0.0450" /> adantaṃ damitaṃ, manussānaṃ vasaṃ gataṃ;
```

```
Tato cittaṃ samādhesiṃ, khalu tāya vanaṃ gatā’’ti.
```

… Dantikā therī….

#### 5. Ubbiritherīgāthā

<p rend="hangnum">§51.</p>

```
‘‘Amma jīvāti vanamhi kandasi, attānaṃ adhigaccha ubbiri;
```

```
Cullāsītisahassāni <note>cūḷāsītisahassāni (sī.)</note>, sabbā jīvasanāmikā;
```

```
Etamhāḷāhane daḍḍhā, tāsaṃ kamanusocasi.
```

<p rend="hangnum">§52.</p>

```
‘‘Abbahī <pb ed="V" n="0.0312" /><pb ed="P" n="0.0129" /> <note>abbutī (syā.), abbuḷhaṃ (ka.)</note> vata me sallaṃ, duddasaṃ hadayassitaṃ <note>hadayanissitaṃ (sī. syā.)</note>;
```

```
Yaṃ me sokaparetāya, dhītusokaṃ byapānudi.
```

<p rend="hangnum">§53.</p>

```
‘‘Sājja abbūḷhasallāhaṃ, nicchātā parinibbutā;
```

```
Buddhaṃ dhammañca saṅghañca, upemi saraṇaṃ muni’’nti.
```

… Ubbirī therī….

#### 6. Sukkātherīgāthā

<p rend="hangnum">§54.</p>

```
‘‘Kiṃme katā rājagahe manussā, madhuṃ pītāva <note>madhupītāva (sī.)</note> acchare;
```

```
Ye sukkaṃ na upāsanti, desentiṃ buddhasāsanaṃ.
```

<p rend="hangnum">§55.</p>

```
‘‘Tañca appaṭivānīyaṃ, asecanakamojavaṃ;
```

```
Pivanti maññe sappaññā, valāhakamivaddhagū.
```

<p rend="hangnum">§56.</p>

```
‘‘Sukkā <pb ed="M" n="0.0386" /> sukkehi dhammehi, vītarāgā samāhitā;
```

```
Dhāreti antimaṃ dehaṃ, jetvā māraṃ savāhana’’nti.
```

… Sukkā therī….

#### 7. Selātherīgāthā

<p rend="hangnum">§57.</p>

```
‘‘Natthi nissaraṇaṃ loke, kiṃ vivekena kāhasi;
```

```
Bhuñjāhi <pb ed="T" n="0.0451" /> kāmaratiyo, māhu pacchānutāpinī’’.
```

<p rend="hangnum">§58.</p>

```
‘‘Sattisūlūpamā kāmā, khandhāsaṃ adhikuṭṭanā;
```

```
Yaṃ tvaṃ ‘kāmaratiṃ’ brūsi, ‘aratī’ dāni sā mama.
```

<p rend="hangnum">§59.</p>

```
‘‘Sabbattha vihatā nandī <note>nandi (sī. syā.)</note>, tamokhandho padālito;
```

```
Evaṃ jānāhi pāpima, nihato tvamasi antakā’’ti.
```

… Selā therī….

#### 8. Somātherīgāthā

<p rend="hangnum">§60.</p>

```
‘‘Yaṃ taṃ isīhi pattabbaṃ, ṭhānaṃ durabhisambhavaṃ;
```

```
Na taṃ dvaṅgulapaññāya, sakkā pappotumitthiyā’’.
```

<p rend="hangnum">§61.</p>

```
‘‘Itthibhāvo no kiṃ kayirā, cittamhi susamāhite;
```

```
Ñāṇamhi vattamānamhi, sammā dhammaṃ vipassato.
```

<p rend="hangnum">§62.</p>

```
‘‘Sabbattha <pb ed="V" n="0.0313" /><pb ed="P" n="0.0130" /> vihatā nandī, tamokhandho padālito;
```

```
Evaṃ jānāhi pāpima, nihato tvamasi antakā’’ti.
```

… Somā therī….

<trailer rend="centre">Tikanipāto niṭṭhito.</trailer>

### 4. Catukkanipāto

#### 1. Bhaddākāpilānītherīgāthā

<p rend="hangnum">§63.</p>

```
‘‘Putto <pb ed="M" n="0.0387" /> buddhassa dāyādo, kassapo susamāhito;
```

```
Pubbenivāsaṃ yovedi, saggāpāyañca passati.
```

<p rend="hangnum">§64.</p>

```
‘‘Atho <pb ed="T" n="0.0452" /> jātikkhayaṃ patto, abhiññāvosito muni;
```

```
Etāhi tīhi vijjāhi, tevijjo hoti brāhmaṇo.
```

<p rend="hangnum">§65.</p>

```
‘‘Tatheva bhaddā kāpilānī, tevijjā maccuhāyinī;
```

```
Dhāreti antimaṃ dehaṃ, jetvā māraṃ savāhanaṃ.
```

<p rend="hangnum">§66.</p>

```
‘‘Disvā ādīnavaṃ loke, ubho pabbajitā mayaṃ;
```

```
Tyamha khīṇāsavā dantā, sītibhūtamha nibbutā’’ti.
```

… Bhaddā kāpilānī therī….

<trailer rend="centre">Catukkanipāto niṭṭhito.</trailer>

### 5. Pañcakanipāto

#### 1. Aññatarātherīgāthā

<p rend="hangnum">§67.</p>

```
‘‘Paṇṇavīsativassāni<pb ed="M" n="0.0388" /><pb ed="V" n="0.0314" />, yato pabbajitā ahaṃ;
```

```
Nāccharāsaṅghātamattampi, cittassūpasamajjhagaṃ.
```

<p rend="hangnum">§68.</p>

```
‘‘Aladdhā cetaso santiṃ, kāmarāgenavassutā;
```

```
Bāhā paggayha kandantī, vihāraṃ pāvisiṃ ahaṃ.
```

<p rend="hangnum">§69.</p>

```
‘‘Sā bhikkhuniṃ upāgacchiṃ, yā me saddhāyikā ahu;
```

```
Sā me dhammamadesesi, khandhāyatanadhātuyo.
```

<p rend="hangnum">§70.</p>

```
‘‘Tassā dhammaṃ suṇitvāna, ekamante upāvisiṃ;
```

```
Pubbenivāsaṃ jānāmi, dibbacakkhu visodhitaṃ.
```

<p rend="hangnum">§71.</p>

```
‘‘Cetopariccañāṇañca <pb ed="T" n="0.0453" /><pb ed="P" n="0.0131" /> <note>cetopariyañāṇañca (ka.)</note>, sotadhātu visodhitā;
```

```
Iddhīpi me sacchikatā, patto me āsavakkhayo;
```

```
Chaḷabhiññā <note>cha mebhiññā (syā. ka.)</note> sacchikatā, kataṃ buddhassa sāsana’’nti.
```

… Aññatarā therī ….

#### 2. Vimalātherīgāthā

<p rend="hangnum">§72.</p>

```
‘‘Mattā vaṇṇena rūpena, sobhaggena yasena ca;
```

```
Yobbanena cupatthaddhā, aññāsamatimaññihaṃ.
```

<p rend="hangnum">§73.</p>

```
‘‘Vibhūsetvā imaṃ kāyaṃ, sucittaṃ bālalāpanaṃ;
```

```
Aṭṭhāsiṃ vesidvāramhi, luddo pāsamivoḍḍiya.
```

<p rend="hangnum">§74.</p>

```
‘‘Pilandhanaṃ vidaṃsentī, guyhaṃ pakāsikaṃ bahuṃ;
```

```
Akāsiṃ vividhaṃ māyaṃ, ujjagghantī bahuṃ janaṃ.
```

<p rend="hangnum">§75.</p>

```
‘‘Sājja piṇḍaṃ caritvāna, muṇḍā saṅghāṭipārutā;
```

```
Nisinnā rukkhamūlamhi, avitakkassa lābhinī.
```

<p rend="hangnum">§76.</p>

```
‘‘Sabbe yogā samucchinnā, ye dibbā ye ca mānusā;
```

```
Khepetvā āsave sabbe, sītibhūtāmhi nibbutā’’ti.
```

… Vimalā purāṇagaṇikā therī….

#### 3. Sīhātherīgāthā

<p rend="hangnum">§77.</p>

```
‘‘Ayoniso <pb ed="M" n="0.0389" /><pb ed="V" n="0.0315" /> manasikārā, kāmarāgena aṭṭitā;
```

```
Ahosiṃ uddhatā pubbe, citte avasavattinī.
```

<p rend="hangnum">§78.</p>

```
‘‘Pariyuṭṭhitā klesehi, subhasaññānuvattinī;
```

```
Samaṃ cittassa na labhiṃ, rāgacittavasānugā.
```

<p rend="hangnum">§79.</p>

```
‘‘Kisā <pb ed="T" n="0.0454" /> paṇḍu vivaṇṇā ca, satta vassāni cārihaṃ;
```

```
Nāhaṃ divā vā rattiṃ vā, sukhaṃ vindiṃ sudukkhitā.
```

<p rend="hangnum">§80.</p>

```
‘‘Tato rajjuṃ gahetvāna, pāvisiṃ vanamantaraṃ;
```

```
Varaṃ me idha ubbandhaṃ, yañca hīnaṃ punācare.
```

<p rend="hangnum">§81.</p>

```
‘‘Daḷhapāsaṃ <note>daḷhaṃ pāsaṃ (sī.)</note> karitvāna, rukkhasākhāya bandhiya;
```

```
Pakkhipiṃ <pb ed="P" n="0.0132" /> pāsaṃ gīvāyaṃ, atha cittaṃ vimucci me’’ti.
```

… Sīhā therī….

#### 4. Sundarīnandātherīgāthā

<p rend="hangnum">§82.</p>

```
‘‘Āturaṃ asuciṃ pūtiṃ, passa nande samussayaṃ;
```

```
Asubhāya cittaṃ bhāvehi, ekaggaṃ susamāhitaṃ.
```

<p rend="hangnum">§83.</p>

```
‘‘Yathā idaṃ tathā etaṃ, yathā etaṃ tathā idaṃ;
```

```
Duggandhaṃ pūtikaṃ vāti, bālānaṃ abhinanditaṃ.
```

<p rend="hangnum">§84.</p>

```
‘‘Evametaṃ avekkhantī, rattindivamatanditā;
```

```
Tato sakāya paññāya, abhinibbijjha <note>abhinibbijja (sī. syā.)</note> dakkhisaṃ.
```

<p rend="hangnum">§85.</p>

```
‘‘Tassā me appamattāya, vicinantiyā yoniso;
```

```
Yathābhūtaṃ ayaṃ kāyo, diṭṭho santarabāhiro.
```

<p rend="hangnum">§86.</p>

```
‘‘Atha nibbindahaṃ kāye, ajjhattañca virajjahaṃ;
```

```
Appamattā visaṃyuttā, upasantāmhi nibbutā’’ti.
```

… Sundarīnandā therī….

#### 5. Nanduttarātherīgāthā

<p rend="hangnum">§87.</p>

```
‘‘Aggiṃ <pb ed="V" n="0.0316" /> candañca sūriyañca, devatā ca namassihaṃ;
```

```
Nadītitthāni gantvāna, udakaṃ oruhāmihaṃ.
```

<p rend="hangnum">§88.</p>

```
‘‘Bahūvatasamādānā<pb ed="M" n="0.0390" /><pb ed="T" n="0.0455" />, aḍḍhaṃ sīsassa olikhiṃ;
```

```
Chamāya seyyaṃ kappemi, rattiṃ bhattaṃ na bhuñjahaṃ.
```

<p rend="hangnum">§89.</p>

```
‘‘Vibhūsāmaṇḍanaratā, nhāpanucchādanehi ca;
```

```
Upakāsiṃ imaṃ kāyaṃ, kāmarāgena aṭṭitā.
```

<p rend="hangnum">§90.</p>

```
‘‘Tato saddhaṃ labhitvāna, pabbajiṃ anagāriyaṃ;
```

```
Disvā kāyaṃ yathābhūtaṃ, kāmarāgo samūhato.
```

<p rend="hangnum">§91.</p>

```
‘‘Sabbe bhavā samucchinnā, icchā ca patthanāpi ca;
```

```
Sabbayogavisaṃyuttā, santiṃ pāpuṇi cetaso’’ti.
```

… Nanduttarā therī….

#### 6. Mittākāḷītherīgāthā

<p rend="hangnum">§92.</p>

```
‘‘Saddhāya pabbajitvāna, agārasmānagāriyaṃ;
```

```
Vicariṃhaṃ tena tena, lābhasakkāraussukā.
```

<p rend="hangnum">§93.</p>

```
‘‘Riñcitvā <pb ed="P" n="0.0133" /> paramaṃ atthaṃ, hīnamatthaṃ asevihaṃ;
```

```
Kilesānaṃ vasaṃ gantvā, sāmaññatthaṃ na bujjhihaṃ.
```

<p rend="hangnum">§94.</p>

```
‘‘Tassā me ahu saṃvego, nisinnāya vihārake;
```

```
Ummaggapaṭipannāmhi, taṇhāya vasamāgatā.
```

<p rend="hangnum">§95.</p>

```
‘‘Appakaṃ jīvitaṃ mayhaṃ, jarā byādhi ca maddati;
```

```
Purāyaṃ bhijjati <note>jarāya bhijjate (sī.)</note> kāyo, na me kālo pamajjituṃ.
```

<p rend="hangnum">§96.</p>

```
‘‘Yathābhūtamavekkhantī, khandhānaṃ udayabbayaṃ;
```

```
Vimuttacittā uṭṭhāsiṃ, kataṃ buddhassa sāsana’’nti.
```

… Mittā kāḷī therī….

#### 7. Sakulātherīgāthā

<p rend="hangnum">§97.</p>

```
‘‘Agārasmiṃ <pb ed="T" n="0.0456" /><pb ed="V" n="0.0317" /> vasantīhaṃ, dhammaṃ sutvāna bhikkhuno;
```

```
Addasaṃ virajaṃ dhammaṃ, nibbānaṃ padamaccutaṃ.
```

<p rend="hangnum">§98.</p>

```
‘‘Sāhaṃ puttaṃ dhītarañca, dhanadhaññañca chaḍḍiya;
```

```
Kese chedāpayitvāna, pabbajiṃ anagāriyaṃ.
```

<p rend="hangnum">§99.</p>

```
‘‘Sikkhamānā <pb ed="M" n="0.0391" /> ahaṃ santī, bhāventī maggamañjasaṃ;
```

```
Pahāsiṃ rāgadosañca, tadekaṭṭhe ca āsave.
```

<p rend="hangnum">§100.</p>

```
‘‘Bhikkhunī upasampajja, pubbajātimanussariṃ;
```

```
Dibbacakkhu visodhitaṃ <note>visodhitaṃ dibbacakkhu (sī.)</note>, vimalaṃ sādhubhāvitaṃ.
```

<p rend="hangnum">§101.</p>

```
‘‘Saṅkhāre parato disvā, hetujāte palokite <note>palokine (ka.)</note>;
```

```
Pahāsiṃ āsave sabbe, sītibhūtāmhi nibbutā’’ti.
```

… Sakulā therī….

#### 8. Soṇātherīgāthā

<p rend="hangnum">§102.</p>

```
‘‘Dasa putte vijāyitvā, asmiṃ rūpasamussaye;
```

```
Tatohaṃ dubbalā jiṇṇā, bhikkhuniṃ upasaṅkamiṃ.
```

<p rend="hangnum">§103.</p>

```
‘‘Sā me dhammamadesesi, khandhāyatanadhātuyo;
```

```
Tassā dhammaṃ suṇitvāna, kese chetvāna pabbajiṃ.
```

<p rend="hangnum">§104.</p>

```
‘‘Tassā me sikkhamānāya, dibbacakkhu visodhitaṃ;
```

```
Pubbenivāsaṃ jānāmi, yattha me vusitaṃ pure.
```

<p rend="hangnum">§105.</p>

```
‘‘Animittañca <pb ed="P" n="0.0134" /> bhāvemi, ekaggā susamāhitā;
```

```
Anantarāvimokkhāsiṃ, anupādāya nibbutā.
```

<p rend="hangnum">§106.</p>

```
‘‘Pañcakkhandhā pariññātā, tiṭṭhanti chinnamūlakā;
```

```
Dhi <pb ed="T" n="0.0457" /> tavatthu jare jamme, natthi dāni punabbhavo’’ti.
```

… Soṇā therī….

#### 9. Bhaddākuṇḍalakesātherīgāthā

<p rend="hangnum">§107.</p>

```
‘‘Lūnakesī <pb ed="V" n="0.0318" /> paṅkadharī, ekasāṭī pure cariṃ;
```

```
Avajje vajjamatinī, vajje cāvajjadassinī.
```

<p rend="hangnum">§108.</p>

```
‘‘Divāvihārā nikkhamma, gijjhakūṭamhi pabbate;
```

```
Addasaṃ virajaṃ buddhaṃ, bhikkhusaṅghapurakkhataṃ.
```

<p rend="hangnum">§109.</p>

```
‘‘Nihacca jāṇuṃ vanditvā, sammukhā añjaliṃ akaṃ;
```

```
‘Ehi bhadde’ti maṃ avaca, sā me āsūpasampadā.
```

<p rend="hangnum">§110.</p>

```
‘‘Ciṇṇā <pb ed="M" n="0.0392" /> aṅgā ca magadhā, vajjī kāsī ca kosalā;
```

```
Anaṇā paṇṇāsavassāni, raṭṭhapiṇḍaṃ abhuñjahaṃ.
```

<p rend="hangnum">§111.</p>

```
‘‘Puññaṃ vata pasavi bahuṃ, sappañño vatāyaṃ upāsako;
```

```
Yo bhaddāya cīvaraṃ adāsi, vippamuttāya sabbaganthehī’’ti.
```

… Bhaddā kuṇḍalakesā therī….

#### 10. Paṭācārātherīgāthā

<p rend="hangnum">§112.</p>

```
‘‘Naṅgalehi kasaṃ khettaṃ, bījāni pavapaṃ chamā;
```

```
Puttadārāni posentā, dhanaṃ vindanti māṇavā.
```

<p rend="hangnum">§113.</p>

```
‘‘Kimahaṃ sīlasampannā, satthusāsanakārikā;
```

```
Nibbānaṃ nādhigacchāmi, akusītā anuddhatā.
```

<p rend="hangnum">§114.</p>

```
‘‘Pāde pakkhālayitvāna, udakesu karomahaṃ;
```

```
Pādodakañca <pb ed="T" n="0.0458" /> disvāna, thalato ninnamāgataṃ.
```

<p rend="hangnum">§115.</p>

```
‘‘Tato cittaṃ samādhesiṃ, assaṃ bhadraṃvajāniyaṃ;
```

```
Tato <pb ed="P" n="0.0135" /> dīpaṃ gahetvāna, vihāraṃ pāvisiṃ ahaṃ;
```

```
Seyyaṃ olokayitvāna, mañcakamhi upāvisiṃ.
```

<p rend="hangnum">§116.</p>

```
‘‘Tato sūciṃ gahetvāna, vaṭṭiṃ okassayāmahaṃ;
```

```
Padīpasseva nibbānaṃ, vimokkho ahu cetaso’’ti.
```

… Paṭācārā therī….

#### 11. Tiṃsamattātherīgāthā

<p rend="hangnum">§117.</p>

```
‘‘‘Musalāni <pb ed="V" n="0.0319" /> gahetvāna, dhaññaṃ koṭṭenti māṇavā <note>mānavā (sī.)</note>;
```

```
Puttadārāni posentā, dhanaṃ vindanti māṇavā.
```

<p rend="hangnum">§118.</p>

```
‘‘‘Karotha buddhasāsanaṃ, yaṃ katvā nānutappati;
```

```
Khippaṃ pādāni dhovitvā, ekamante nisīdatha;
```

```
Cetosamathamanuyuttā, karotha buddhasāsanaṃ’.
```

<p rend="hangnum">§119.</p>

```
‘‘Tassā tā <note>taṃ (sī.)</note> vacanaṃ sutvā, paṭācārāya sāsanaṃ;
```

```
Pāde pakkhālayitvāna, ekamantaṃ upāvisuṃ;
```

```
Cetosamathamanuyuttā, akaṃsu buddhasāsanaṃ.
```

<p rend="hangnum">§120.</p>

```
‘‘Rattiyā <pb ed="M" n="0.0393" /> purime yāme, pubbajātimanussaruṃ;
```

```
Rattiyā majjhime yāme, dibbacakkhuṃ visodhayuṃ;
```

```
Rattiyā pacchime yāme, tamokhandhaṃ padālayuṃ.
```

<p rend="hangnum">§121.</p>

```
‘‘Uṭṭhāya pāde vandiṃsu, ‘katā te anusāsanī;
```

```
Indaṃva <pb ed="T" n="0.0459" /> devā tidasā, saṅgāme aparājitaṃ;
```

```
Purakkhatvā vihassāma <note>viharāma (sī.), viharissāma (syā.)</note>, tevijjāmha anāsavā’’’ti.
```

Itthaṃ sudaṃ tiṃsamattā therī bhikkhuniyo paṭācārāya santike aññaṃ byākariṃsūti.

#### 12. Candātherīgāthā

<p rend="hangnum">§122.</p>

```
‘‘Duggatāhaṃ pure āsiṃ, vidhavā ca aputtikā;
```

```
Vinā mittehi ñātīhi, bhattacoḷassa nādhigaṃ.
```

<p rend="hangnum">§123.</p>

```
‘‘Pattaṃ daṇḍañca gaṇhitvā, bhikkhamānā kulā kulaṃ;
```

```
Sītuṇhena ca ḍayhantī, satta vassāni cārihaṃ.
```

<p rend="hangnum">§124.</p>

```
‘‘Bhikkhuniṃ puna disvāna, annapānassa lābhiniṃ;
```

```
Upasaṅkamma avocaṃ <note>avociṃ (ka.)</note>, ‘pabbajjaṃ anagāriyaṃ’.
```

<p rend="hangnum">§125.</p>

```
‘‘Sā <pb ed="P" n="0.0136" /> ca maṃ anukampāya, pabbājesi paṭācārā;
```

```
Tato maṃ ovaditvāna, paramatthe niyojayi.
```

<p rend="hangnum">§126.</p>

```
‘‘Tassāhaṃ <pb ed="V" n="0.0320" /> vacanaṃ sutvā, akāsiṃ anusāsaniṃ;
```

```
Amogho ayyāyovādo, tevijjāmhi anāsavā’’ti.
```

… Candā therī….

<trailer rend="centre">Pañcakanipāto niṭṭhito.</trailer>

### 6. Chakkanipāto

#### 1. Pañcasatamattātherīgāthā

<p rend="hangnum">§127.</p>

```
‘‘Yassa <pb ed="M" n="0.0394" /> maggaṃ na jānāsi, āgatassa gatassa vā;
```

```
Taṃ <pb ed="T" n="0.0460" /> kuto cāgataṃ sattaṃ <note>santaṃ (sī.), puttaṃ (syā.)</note>, ‘mama putto’ti rodasi.
```

<p rend="hangnum">§128.</p>

```
‘‘Maggañca khossa <note>kho’tha (syā. ka.)</note> jānāsi, āgatassa gatassa vā;
```

```
Na naṃ samanusocesi, evaṃdhammā hi pāṇino.
```

<p rend="hangnum">§129.</p>

```
‘‘Ayācito tatāgacchi, nānuññāto <note>ananuññāto (sī. syā.)</note> ito gato;
```

```
Kutoci nūna āgantvā, vasitvā katipāhakaṃ;
```

```
Itopi aññena gato, tatopaññena gacchati.
```

<p rend="hangnum">§130.</p>

```
‘‘Peto manussarūpena, saṃsaranto gamissati;
```

```
Yathāgato tathā gato, kā tattha paridevanā’’.
```

<p rend="hangnum">§131.</p>

```
‘‘Abbahī <note>abbuyhaṃ (syā.)</note> vata me sallaṃ, duddasaṃ hadayassitaṃ;
```

```
Yā me sokaparetāya, puttasokaṃ byapānudi.
```

<p rend="hangnum">§132.</p>

```
‘‘Sājja abbūḷhasallāhaṃ, nicchātā parinibbutā;
```

```
Buddhaṃ dhammañca saṅghañca, upemi saraṇaṃ muniṃ’’.
```

Itthaṃ sudaṃ pañcasatamattā therī bhikkhuniyo…pe….

#### 2. Vāseṭṭhītherīgāthā

<p rend="hangnum">§133.</p>

```
‘‘Puttasokenahaṃ aṭṭā, khittacittā visaññinī;
```

```
Naggā pakiṇṇakesī ca, tena tena vicārihaṃ.
```

<p rend="hangnum">§134.</p>

```
‘‘Vīthi <note>vasiṃ (sī.)</note> saṅkārakūṭesu, susāne rathiyāsu ca;
```

```
Acariṃ tīṇi vassāni, khuppipāsāsamappitā.
```

<p rend="hangnum">§135.</p>

```
‘‘Athaddasāsiṃ <pb ed="V" n="0.0321" /><pb ed="P" n="0.0137" /> sugataṃ, nagaraṃ mithilaṃ pati <note>gataṃ (ka.)</note>;
```

```
Adantānaṃ dametāraṃ, sambuddhamakutobhayaṃ.
```

<p rend="hangnum">§136.</p>

```
‘‘Sacittaṃ <pb ed="T" n="0.0461" /> paṭiladdhāna, vanditvāna upāvisiṃ;
```

```
So me dhammamadesesi, anukampāya gotamo.
```

<p rend="hangnum">§137.</p>

```
‘‘Tassa <pb ed="M" n="0.0395" /> dhammaṃ suṇitvāna, pabbajiṃ anagāriyaṃ;
```

```
Yuñjantī satthuvacane, sacchākāsiṃ padaṃ sivaṃ.
```

<p rend="hangnum">§138.</p>

```
‘‘Sabbe sokā samucchinnā, pahīnā etadantikā;
```

```
Pariññātā hi me vatthū, yato sokāna sambhavo’’ti.
```

… Vāseṭṭhī therī….

#### 3. Khemātherīgāthā

<p rend="hangnum">§139.</p>

```
‘‘Daharā tvaṃ rūpavatī, ahampi daharo yuvā;
```

```
Pañcaṅgikena turiyena <note>tūrena (ka.)</note>, ehi kheme ramāmase’’.
```

<p rend="hangnum">§140.</p>

```
‘‘Iminā pūtikāyena, āturena pabhaṅgunā;
```

```
Aṭṭiyāmi harāyāmi, kāmataṇhā samūhatā.
```

<p rend="hangnum">§141.</p>

```
‘‘Sattisūlūpamā kāmā, khandhāsaṃ adhikuṭṭanā;
```

```
Yaṃ ‘tvaṃ kāmaratiṃ’ brūsi, ‘aratī’ dāni sā mama.
```

<p rend="hangnum">§142.</p>

```
‘‘Sabbattha vihatā nandī, tamokhandho padālito;
```

```
Evaṃ jānāhi pāpima, nihato tvamasi antaka.
```

<p rend="hangnum">§143.</p>

```
‘‘Nakkhattāni namassantā, aggiṃ paricaraṃ vane;
```

```
Yathābhuccamajānantā, bālā suddhimamaññatha.
```

<p rend="hangnum">§144.</p>

```
‘‘Ahañca kho namassantī, sambuddhaṃ purisuttamaṃ;
```

```
Pamuttā <note>parimuttā (sī. syā.)</note> sabbadukkhehi, satthusāsanakārikā’’ti.
```

… Khemā therī….

#### 4. Sujātātherīgāthā

<p rend="hangnum">§145.</p>

```
‘‘Alaṅkatā <pb ed="T" n="0.0462" /> suvasanā, mālinī candanokkhitā;
```

```
Sabbābharaṇasañchannā, dāsīgaṇapurakkhatā.
```

<p rend="hangnum">§146.</p>

```
‘‘Annaṃ <pb ed="V" n="0.0322" /> pānañca ādāya, khajjaṃ bhojjaṃ anappakaṃ;
```

```
Gehato nikkhamitvāna, uyyānamabhihārayiṃ.
```

<p rend="hangnum">§147.</p>

```
‘‘Tattha <pb ed="P" n="0.0138" /> ramitvā kīḷitvā, āgacchantī sakaṃ gharaṃ;
```

```
Vihāraṃ daṭṭhuṃ pāvisiṃ, sākete añjanaṃ vanaṃ.
```

<p rend="hangnum">§148.</p>

```
‘‘Disvāna <pb ed="M" n="0.0396" /> lokapajjotaṃ, vanditvāna upāvisiṃ;
```

```
So me dhammamadesesi, anukampāya cakkhumā.
```

<p rend="hangnum">§149.</p>

```
‘‘Sutvā ca kho mahesissa, saccaṃ sampaṭivijjhahaṃ;
```

```
Tattheva virajaṃ dhammaṃ, phusayiṃ amataṃ padaṃ.
```

<p rend="hangnum">§150.</p>

```
‘‘Tato viññātasaddhammā, pabbajiṃ anagāriyaṃ;
```

```
Tisso vijjā anuppattā, amoghaṃ buddhasāsana’’nti.
```

… Sujātā therī….

#### 5. Anopamātherīgāthā

<p rend="hangnum">§151.</p>

```
‘‘Ucce kule ahaṃ jātā, bahuvitte mahaddhane;
```

```
Vaṇṇarūpena sampannā, dhītā majjhassa <note>meghassa (sī.), meghissa (syā.)</note> atrajā.
```

<p rend="hangnum">§152.</p>

```
‘‘Patthitā rājaputtehi, seṭṭhiputtehi gijjhitā <note>seṭṭhiputtehi bhijjhitā (sī.)</note>;
```

```
Pitu me pesayī dūtaṃ, detha mayhaṃ anopamaṃ.
```

<p rend="hangnum">§153.</p>

```
‘‘Yattakaṃ tulitā esā, tuyhaṃ dhītā anopamā;
```

```
Tato aṭṭhaguṇaṃ dassaṃ, hiraññaṃ ratanāni ca.
```

<p rend="hangnum">§154.</p>

```
‘‘Sāhaṃ <pb ed="T" n="0.0463" /> disvāna sambuddhaṃ, lokajeṭṭhaṃ anuttaraṃ;
```

```
Tassa pādāni vanditvā, ekamantaṃ upāvisiṃ.
```

<p rend="hangnum">§155.</p>

```
‘‘So me dhammamadesesi, anukampāya gotamo;
```

```
Nisinnā āsane tasmiṃ, phusayiṃ tatiyaṃ phalaṃ.
```

<p rend="hangnum">§156.</p>

```
‘‘Tato kesāni chetvāna, pabbajiṃ anagāriyaṃ;
```

```
Ajja me sattamī ratti, yato taṇhā visositā’’ti.
```

… Anopamā therī….

#### 6. Mahāpajāpatigotamītherīgāthā

<p rend="hangnum">§157.</p>

```
‘‘Buddha <pb ed="V" n="0.0323" /> vīra namo tyatthu, sabbasattānamuttama;
```

```
Yo maṃ dukkhā pamocesi, aññañca bahukaṃ janaṃ.
```

<p rend="hangnum">§158.</p>

```
‘‘Sabbadukkhaṃ pariññātaṃ, hetutaṇhā visositā;
```

```
Bhāvito aṭṭhaṅgiko <note>ariyaṭṭhaṅgiko (sī. ka.), bhāvitaṭṭhaṅgiko (syā.)</note> maggo, nirodho phusito mayā.
```

<p rend="hangnum">§159.</p>

```
‘‘Mātā <pb ed="M" n="0.0397" /><pb ed="P" n="0.0139" /> putto pitā bhātā, ayyakā ca pure ahuṃ;
```

```
Yathābhuccamajānantī, saṃsariṃhaṃ anibbisaṃ.
```

<p rend="hangnum">§160.</p>

```
‘‘Diṭṭho hi me so bhagavā, antimoyaṃ samussayo;
```

```
Vikkhīṇo jātisaṃsāro, natthi dāni punabbhavo.
```

<p rend="hangnum">§161.</p>

```
‘‘Āraddhavīriye pahitatte, niccaṃ daḷhaparakkame;
```

```
Samagge sāvake passe, esā buddhāna vandanā.
```

<p rend="hangnum">§162.</p>

```
‘‘Bahūnaṃ <note>bahunnaṃ (sī. syā.)</note> vata atthāya, māyā janayi gotamaṃ;
```

```
Byādhimaraṇatunnānaṃ, dukkhakkhandhaṃ byapānudī’’ti.
```

… Mahāpajāpatigotamī therī….

#### 7. Guttātherīgāthā

<p rend="hangnum">§163.</p>

```
‘‘Gutte <pb ed="T" n="0.0464" /> yadatthaṃ pabbajjā, hitvā puttaṃ vasuṃ piyaṃ;
```

```
Tameva anubrūhehi, mā cittassa vasaṃ gami.
```

<p rend="hangnum">§164.</p>

```
‘‘Cittena vañcitā sattā, mārassa visaye ratā;
```

```
Anekajātisaṃsāraṃ, sandhāvanti aviddasū.
```

<p rend="hangnum">§165.</p>

```
‘‘Kāmacchandañca byāpādaṃ, sakkāyadiṭṭhimeva ca;
```

```
Sīlabbataparāmāsaṃ, vicikicchañca pañcamaṃ.
```

<p rend="hangnum">§166.</p>

```
‘‘Saṃyojanāni etāni, pajahitvāna bhikkhunī;
```

```
Orambhāgamanīyāni, nayidaṃ punarehisi.
```

<p rend="hangnum">§167.</p>

```
‘‘Rāgaṃ mānaṃ avijjañca, uddhaccañca vivajjiya;
```

```
Saṃyojanāni chetvāna, dukkhassantaṃ karissasi.
```

<p rend="hangnum">§168.</p>

```
‘‘Khepetvā <pb ed="V" n="0.0324" /> jātisaṃsāraṃ, pariññāya punabbhavaṃ;
```

```
Diṭṭheva dhamme nicchātā, upasantā carissatī’’ti.
```

… Guttā therī….

#### 8. Vijayātherīgāthā

<p rend="hangnum">§169.</p>

```
‘‘Catukkhattuṃ pañcakkhattuṃ, vihārā upanikkhamiṃ;
```

```
Aladdhā cetaso santiṃ, citte avasavattinī.
```

<p rend="hangnum">§170.</p>

```
‘‘Bhikkhuniṃ <pb ed="M" n="0.0398" /> upasaṅkamma, sakkaccaṃ paripucchahaṃ;
```

```
Sā me dhammamadesesi, dhātuāyatanāni ca.
```

<p rend="hangnum">§171.</p>

```
‘‘Cattāri <pb ed="P" n="0.0140" /> ariyasaccāni, indriyāni balāni ca;
```

```
Bojjhaṅgaṭṭhaṅgikaṃ maggaṃ, uttamatthassa pattiyā.
```

<p rend="hangnum">§172.</p>

```
‘‘Tassāhaṃ <pb ed="T" n="0.0465" /> vacanaṃ sutvā, karontī anusāsaniṃ;
```

```
Rattiyā purime yāme, pubbajātimanussariṃ.
```

<p rend="hangnum">§173.</p>

```
‘‘Rattiyā majjhime yāme, dibbacakkhuṃ visodhayiṃ;
```

```
Rattiyā pacchime yāme, tamokhandhaṃ padālayiṃ.
```

<p rend="hangnum">§174.</p>

```
‘‘Pītisukhena ca kāyaṃ, pharitvā vihariṃ tadā;
```

```
Sattamiyā pāde pasāresiṃ, tamokhandhaṃ padāliyā’’ti.
```

… Vijayā therī….

<trailer rend="centre">Chakkanipāto niṭṭhito.</trailer>

### 7. Sattakanipāto

#### 1. Uttarātherīgāthā

<p rend="hangnum">§175.</p>

```
‘‘‘Musalāni <pb ed="M" n="0.0399" /> gahetvāna, dhaññaṃ koṭṭenti māṇavā;
```

```
Puttadārāni posentā, dhanaṃ vindanti māṇavā.
```

<p rend="hangnum">§176.</p>

```
‘‘‘Ghaṭetha <pb ed="V" n="0.0325" /> buddhasāsane, yaṃ katvā nānutappati;
```

```
Khippaṃ pādāni dhovitvā, ekamantaṃ nisīdatha.
```

<p rend="hangnum">§177.</p>

```
‘‘‘Cittaṃ upaṭṭhapetvāna, ekaggaṃ susamāhitaṃ;
```

```
Paccavekkhatha saṅkhāre, parato no ca attato’.
```

<p rend="hangnum">§178.</p>

```
‘‘Tassāhaṃ vacanaṃ sutvā, paṭācārānusāsaniṃ;
```

```
Pāde pakkhālayitvāna, ekamante upāvisiṃ.
```

<p rend="hangnum">§179.</p>

```
‘‘Rattiyā <pb ed="T" n="0.0466" /> purime yāme, pubbajātimanussariṃ;
```

```
Rattiyā majjhime yāme, dibbacakkhuṃ visodhayiṃ.
```

<p rend="hangnum">§180.</p>

```
‘‘Rattiyā pacchime yāme, tamokkhandhaṃ padālayiṃ;
```

```
Tevijjā atha vuṭṭhāsiṃ, katā te anusāsanī.
```

<p rend="hangnum">§181.</p>

```
‘‘Sakkaṃva devā tidasā, saṅgāme aparājitaṃ;
```

```
Purakkhatvā vihassāmi, tevijjāmhi anāsavā’’.
```

… Uttarā therī….

#### 2. Cālātherīgāthā

<p rend="hangnum">§182.</p>

```
‘‘Satiṃ <pb ed="P" n="0.0141" /> upaṭṭhapetvāna, bhikkhunī bhāvitindriyā;
```

```
Paṭivijjhi padaṃ santaṃ, saṅkhārūpasamaṃ sukhaṃ’’.
```

<p rend="hangnum">§183.</p>

```
‘‘Kaṃ nu uddissa muṇḍāsi, samaṇī viya dissasi;
```

```
Na ca rocesi pāsaṇḍe, kimidaṃ carasi momuhā’’.
```

<p rend="hangnum">§184.</p>

```
‘‘Ito bahiddhā pāsaṇḍā, diṭṭhiyo upanissitā;
```

```
Na te dhammaṃ vijānanti, na te dhammassa kovidā.
```

<p rend="hangnum">§185.</p>

```
‘‘Atthi sakyakule jāto, buddho appaṭipuggalo;
```

```
So me dhammamadesesi, diṭṭhīnaṃ samatikkamaṃ.
```

<p rend="hangnum">§186.</p>

```
‘‘Dukkhaṃ <pb ed="M" n="0.0400" /> dukkhasamuppādaṃ, dukkhassa ca atikkamaṃ;
```

```
Ariyaṃ caṭṭhaṅgikaṃ maggaṃ, dukkhūpasamagāminaṃ.
```

<p rend="hangnum">§187.</p>

```
‘‘Tassāhaṃ vacanaṃ sutvā, vihariṃ sāsane ratā;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§188.</p>

```
‘‘Sabbattha <pb ed="T" n="0.0467" /><pb ed="V" n="0.0326" /> vihatā nandī, tamokhandho padālito;
```

```
Evaṃ jānāhi pāpima, nihato tvamasi antaka’’.
```

… Cālā therī….

#### 3. Upacālātherīgāthā

<p rend="hangnum">§189.</p>

```
‘‘Satimatī cakkhumatī, bhikkhunī bhāvitindriyā;
```

```
Paṭivijjhiṃ padaṃ santaṃ, akāpurisasevitaṃ’’.
```

<p rend="hangnum">§190.</p>

```
‘‘Kiṃ nu jātiṃ na rocesi, jāto kāmāni bhuñjati;
```

```
Bhuñjāhi kāmaratiyo, māhu pacchānutāpinī’’.
```

<p rend="hangnum">§191.</p>

```
‘‘Jātassa maraṇaṃ hoti, hatthapādāna chedanaṃ;
```

```
Vadhabandhapariklesaṃ, jāto dukkhaṃ nigacchati.
```

<p rend="hangnum">§192.</p>

```
‘‘Atthi sakyakule jāto, sambuddho aparājito;
```

```
So me dhammamadesesi, jātiyā samatikkamaṃ.
```

<p rend="hangnum">§193.</p>

```
‘‘Dukkhaṃ dukkhasamuppādaṃ, dukkhassa ca atikkamaṃ;
```

```
Ariyaṃ caṭṭhaṅgikaṃ maggaṃ, dukkhūpasamagāminaṃ.
```

<p rend="hangnum">§194.</p>

```
‘‘Tassāhaṃ vacanaṃ sutvā, vihariṃ sāsane ratā;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§195.</p>

```
‘‘Sabbattha <pb ed="P" n="0.0142" /> vihatā nandī, tamokhandho padālito;
```

```
Evaṃ jānāhi pāpima, nihato tvamasi antaka’’.
```

… Upacālā therī….

<trailer rend="centre">Sattakanipāto niṭṭhito.</trailer>

### 8. Aṭṭhakanipāto

#### 1. Sīsūpacālātherīgāthā

<p rend="hangnum">§196.</p>

```
‘‘Bhikkhunī <pb ed="T" n="0.0468" /><pb ed="M" n="0.0401" /><pb ed="V" n="0.0327" /> sīlasampannā, indriyesu susaṃvutā;
```

```
Adhigacche padaṃ santaṃ, asecanakamojavaṃ’’.
```

<p rend="hangnum">§197.</p>

```
‘‘Tāvatiṃsā ca yāmā ca, tusitā cāpi devatā;
```

```
Nimmānaratino devā, ye devā vasavattino;
```

```
Tattha cittaṃ paṇīdhehi, yattha te vusitaṃ pure’’.
```

<p rend="hangnum">§198.</p>

```
‘‘Tāvatiṃsā ca yāmā ca, tusitā cāpi devatā;
```

```
Nimmānaratino devā, ye devā vasavattino.
```

<p rend="hangnum">§199.</p>

```
‘‘Kālaṃ kālaṃ bhavābhavaṃ, sakkāyasmiṃ purakkhatā;
```

```
Avītivattā sakkāyaṃ, jātimaraṇasārino.
```

<p rend="hangnum">§200.</p>

```
‘‘Sabbo ādīpito loko, sabbo loko padīpito;
```

```
Sabbo pajjalito loko, sabbo loko pakampito.
```

<p rend="hangnum">§201.</p>

```
‘‘Akampiyaṃ atuliyaṃ, aputhujjanasevitaṃ;
```

```
Buddho dhammamadesesi, tattha me nirato mano.
```

<p rend="hangnum">§202.</p>

```
‘‘Tassāhaṃ vacanaṃ sutvā, vihariṃ sāsane ratā;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§203.</p>

```
‘‘Sabbattha vihatā nandī, tamokhandho padālito;
```

```
Evaṃ jānāhi pāpima, nihato tvamasi antaka’’.
```

… Sīsūpacālā therī….

<trailer rend="centre">Aṭṭhakanipāto niṭṭhito.</trailer>

### 9. Navakanipāto

#### 1. Vaḍḍhamātutherīgāthā

<p rend="hangnum">§204.</p>

```
‘‘Mā <pb ed="T" n="0.0469" /><pb ed="M" n="0.0402" /><pb ed="V" n="0.0328" /> su te vaḍḍha lokamhi, vanatho āhu kudācanaṃ;
```

```
Mā puttaka punappunaṃ, ahu dukkhassa bhāgimā.
```

<p rend="hangnum">§205.</p>

```
‘‘Sukhañhi <pb ed="P" n="0.0143" /> vaḍḍha munayo, anejā chinnasaṃsayā;
```

```
Sītibhūtā damappattā, viharanti anāsavā.
```

<p rend="hangnum">§206.</p>

```
‘‘Tehānuciṇṇaṃ isībhi, maggaṃ dassanapattiyā;
```

```
Dukkhassantakiriyāya, tvaṃ vaḍḍha anubrūhaya’’.
```

<p rend="hangnum">§207.</p>

```
‘‘Visāradāva bhaṇasi, etamatthaṃ janetti me;
```

```
Maññāmi nūna māmike, vanatho te na vijjati’’.
```

<p rend="hangnum">§208.</p>

```
‘‘Ye keci vaḍḍha saṅkhārā, hīnā ukkaṭṭhamajjhimā;
```

```
Aṇūpi aṇumattopi, vanatho me na vijjati.
```

<p rend="hangnum">§209.</p>

```
‘‘Sabbe me āsavā khīṇā, appamattassa jhāyato;
```

```
Tisso vijjā anuppattā, kataṃ buddhassa sāsanaṃ’’.
```

<p rend="hangnum">§210.</p>

```
‘‘Uḷāraṃ vata me mātā, patodaṃ samavassari;
```

```
Paramatthasañhitā gāthā, yathāpi anukampikā.
```

<p rend="hangnum">§211.</p>

```
‘‘Tassāhaṃ vacanaṃ sutvā, anusiṭṭhiṃ janettiyā;
```

```
Dhammasaṃvegamāpādiṃ, yogakkhemassa pattiyā.
```

<p rend="hangnum">§212.</p>

```
‘‘Sohaṃ padhānapahitatto, rattindivamatandito;
```

```
Mātarā codito santo, aphusiṃ santimuttamaṃ’’.
```

… Vaḍḍhamātā therī….

<trailer rend="centre">Navakanipāto niṭṭhito.</trailer>

### 10. Ekādasanipāto

#### 1. Kisāgotamītherīgāthā

<p rend="hangnum">§213.</p>

```
‘‘Kalyāṇamittatā <pb ed="T" n="0.0470" /><pb ed="M" n="0.0403" /><pb ed="V" n="0.0329" /> muninā, lokaṃ ādissa vaṇṇitā;
```

```
Kalyāṇamitte bhajamāno, api bālo paṇḍito assa.
```

<p rend="hangnum">§214.</p>

```
‘‘Bhajitabbā sappurisā, paññā tathā vaḍḍhati bhajantānaṃ;
```

```
Bhajamāno sappurise, sabbehipi dukkhehi pamucceyya.
```

<p rend="hangnum">§215.</p>

```
‘‘Dukkhañca vijāneyya, dukkhassa ca samudayaṃ nirodhaṃ;
```

```
Aṭṭhaṅgikañca maggaṃ, cattāripi ariyasaccāni.
```

<p rend="hangnum">§216.</p>

```
‘‘Dukkho <pb ed="P" n="0.0144" /> itthibhāvo, akkhāto purisadammasārathinā;
```

```
Sapattikampi hi dukkhaṃ, appekaccā sakiṃ vijātāyo.
```

<p rend="hangnum">§217.</p>

```
‘‘Galake api kantanti, sukhumāliniyo visāni khādanti;
```

```
Janamārakamajjhagatā, ubhopi byasanāni anubhonti.
```

<p rend="hangnum">§218.</p>

```
‘‘Upavijaññā gacchantī, addasāhaṃ patiṃ mataṃ;
```

```
Panthamhi vijāyitvāna, appattāva sakaṃ gharaṃ.
```

<p rend="hangnum">§219.</p>

```
‘‘Dve puttā kālakatā, patī ca panthe mato kapaṇikāya;
```

```
Mātā pitā ca bhātā, ḍayhanti ca ekacitakāyaṃ.
```

<p rend="hangnum">§220.</p>

```
‘‘Khīṇakulīne kapaṇe, anubhūtaṃ te dukhaṃ aparimāṇaṃ;
```

```
Assū ca te pavattaṃ, bahūni ca jātisahassāni.
```

<p rend="hangnum">§221.</p>

```
‘‘Vasitā susānamajjhe, athopi khāditāni puttamaṃsāni;
```

```
Hatakulikā <pb ed="T" n="0.0471" /> sabbagarahitā, matapatikā amatamadhigacchiṃ.
```

<p rend="hangnum">§222.</p>

```
‘‘Bhāvito me maggo, ariyo aṭṭhaṅgiko amatagāmī;
```

```
Nibbānaṃ sacchikataṃ, dhammādāsaṃ avekkhiṃhaṃ <note>apekkhihaṃ (sī.)</note>.
```

<p rend="hangnum">§223.</p>

```
‘‘Ahamamhi kantasallā, ohitabhārā katañhi karaṇīyaṃ;
```

```
Kisā gotamī therī, vimuttacittā imaṃ bhaṇī’’ti.
```

… Kisā gotamī therī….

<trailer rend="centre">Ekādasanipāto niṭṭhito.</trailer>

### 11. Dvādasakanipāto

#### 1. Uppalavaṇṇātherīgāthā

<p rend="hangnum">§224.</p>

```
‘‘Ubho <pb ed="M" n="0.0404" /><pb ed="V" n="0.0330" /> mātā ca dhītā ca, mayaṃ āsuṃ <note>ābhuṃ (sī.)</note> sapattiyo;
```

```
Tassā me ahu saṃvego, abbhuto lomahaṃsano.
```

<p rend="hangnum">§225.</p>

```
‘‘Dhiratthu kāmā asucī, duggandhā bahukaṇṭakā;
```

```
Yattha mātā ca dhītā ca, sabhariyā mayaṃ ahuṃ.
```

<p rend="hangnum">§226.</p>

```
‘‘Kāmesvādīnavaṃ <pb ed="P" n="0.0145" /> disvā, nekkhammaṃ daṭṭhu khemato;
```

```
Sā pabbajjiṃ rājagahe, agārasmānagāriyaṃ.
```

<p rend="hangnum">§227.</p>

```
‘‘Pubbenivāsaṃ jānāmi, dibbacakkhuṃ visodhitaṃ;
```

```
Cetopariccañāṇañca, sotadhātu visodhitā.
```

<p rend="hangnum">§228.</p>

```
‘‘Iddhīpi me sacchikatā, patto me āsavakkhayo;
```

```
Chaḷabhiññā sacchikatā, kataṃ buddhassa sāsanaṃ.
```

<p rend="hangnum">§229.</p>

```
‘‘Iddhiyā <pb ed="T" n="0.0472" /> abhinimmitvā, caturassaṃ rathaṃ ahaṃ;
```

```
Buddhassa pāde vanditvā, lokanāthassa tādino’’ <note>sirīmato (syā. ka.)</note>.
```

<p rend="hangnum">§230.</p>

```
‘‘Supupphitaggaṃ upagamma pādapaṃ, ekā tuvaṃ tiṭṭhasi sālamūle <note>rukkhamūle (syā. ka.)</note>;
```

```
Na cāpi te dutiyo atthi koci, na tvaṃ bāle bhāyasi dhuttakānaṃ’’.
```

<p rend="hangnum">§231.</p>

```
‘‘Sataṃ sahassānipi dhuttakānaṃ, samāgatā edisakā bhaveyyuṃ;
```

```
Lomaṃ na iñje napi sampavedhe, kiṃ me tuvaṃ māra karissaseko.
```

<p rend="hangnum">§232.</p>

```
‘‘Esā antaradhāyāmi, kucchiṃ vā pavisāmi te;
```

```
Bhamukantare tiṭṭhāmi, tiṭṭhantiṃ maṃ na dakkhasi.
```

<p rend="hangnum">§233.</p>

```
‘‘Cittamhi <pb ed="M" n="0.0405" /> vasībhūtāhaṃ, iddhipādā subhāvitā;
```

```
Chaḷabhiññā sacchikatā, kataṃ buddhassa sāsanaṃ.
```

<p rend="hangnum">§234.</p>

```
‘‘Sattisūlūpamā kāmā, khandhāsaṃ adhikuṭṭanā;
```

```
Yaṃ tvaṃ ‘kāmaratiṃ’ brūsi, ‘aratī’ dāni sā mama.
```

<p rend="hangnum">§235.</p>

```
‘‘Sabbattha <pb ed="V" n="0.0331" /> vihatā nandī, tamokhandho padālito;
```

```
Evaṃ jānāhi pāpima, nihato tvamasi antakā’’ti.
```

… Uppalavaṇṇā therī….

<trailer rend="centre">Dvādasanipāto niṭṭhito.</trailer>

### 12. Soḷasanipāto

#### 1. Puṇṇātherīgāthā

<p rend="hangnum">§236.</p>

```
‘‘Udahārī <pb ed="T" n="0.0473" /><pb ed="M" n="0.0406" /><pb ed="P" n="0.0146" /> ahaṃ sīte <note>udakamāhariṃ sīte (sī.)</note>, sadā udakamotariṃ;
```

```
Ayyānaṃ daṇḍabhayabhītā, vācādosabhayaṭṭitā.
```

<p rend="hangnum">§237.</p>

```
‘‘Kassa brāhmaṇa tvaṃ bhīto, sadā udakamotari;
```

```
Vedhamānehi gattehi, sītaṃ vedayase bhusaṃ’’.
```

<p rend="hangnum">§238.</p>

```
Jānantī vata maṃ <note>jānantī ca tuvaṃ (ka.)</note> bhoti, puṇṇike paripucchasi;
```

```
Karontaṃ kusalaṃ kammaṃ, rundhantaṃ katapāpakaṃ.
```

<p rend="hangnum">§239.</p>

```
‘‘Yo ca vuḍḍho daharo vā, pāpakammaṃ pakubbati;
```

```
Dakābhisecanā sopi, pāpakammā pamuccati’’.
```

<p rend="hangnum">§240.</p>

```
‘‘Ko nu te idamakkhāsi, ajānantassa ajānako;
```

```
Dakābhisecanā nāma, pāpakammā pamuccati.
```

<p rend="hangnum">§241.</p>

```
‘‘Saggaṃ nūna gamissanti, sabbe maṇḍūkakacchapā;
```

```
Nāgā <note>nakkā (sī.)</note> ca susumārā ca, ye caññe udake carā.
```

<p rend="hangnum">§242.</p>

```
‘‘Orabbhikā sūkarikā, macchikā migabandhakā;
```

```
Corā ca vajjhaghātā ca, ye caññe pāpakammino;
```

```
Dakābhisecanā tepi, pāpakammā pamuccare.
```

<p rend="hangnum">§243.</p>

```
‘‘Sace imā nadiyo te, pāpaṃ pubbe kataṃ vahuṃ;
```

```
Puññampimā <pb ed="T" n="0.0474" /> vaheyyuṃ te, tena tvaṃ paribāhiro.
```

<p rend="hangnum">§244.</p>

```
‘‘Yassa <pb ed="V" n="0.0332" /> brāhmaṇa tvaṃ bhīto, sadā udakamotari;
```

```
Tameva brahme mā kāsi, mā te sītaṃ chaviṃ hane’’.
```

<p rend="hangnum">§245.</p>

```
‘‘Kummaggapaṭipannaṃ maṃ, ariyamaggaṃ samānayi;
```

```
Dakābhisecanā bhoti, imaṃ sāṭaṃ dadāmi te’’.
```

<p rend="hangnum">§246.</p>

```
‘‘Tuyheva sāṭako hotu, nāhamicchāmi sāṭakaṃ;
```

```
Sace bhāyasi dukkhassa, sace te dukkhamappiyaṃ.
```

<p rend="hangnum">§247.</p>

```
‘‘Mākāsi <pb ed="M" n="0.0407" /><pb ed="P" n="0.0147" /> pāpakaṃ kammaṃ, āvi vā yadi vā raho;
```

```
Sace ca pāpakaṃ kammaṃ, karissasi karosi vā.
```

<p rend="hangnum">§248.</p>

```
‘‘Na te dukkhā pamutyatthi, upeccāpi <note>uppaccāpi (aṭṭha. pāṭhantaraṃ)</note> palāyato;
```

```
Sace bhāyasi dukkhassa, sace te dukkhamappiyaṃ.
```

<p rend="hangnum">§249.</p>

```
‘‘Upehi saraṇaṃ buddhaṃ, dhammaṃ saṅghañca tādinaṃ;
```

```
Samādiyāhi sīlāni, taṃ te atthāya hehiti’’.
```

<p rend="hangnum">§250.</p>

```
‘‘Upemi saraṇaṃ buddhaṃ, dhammaṃ saṅghañca tādinaṃ;
```

```
Samādiyāmi sīlāni, taṃ me atthāya hehiti.
```

<p rend="hangnum">§251.</p>

```
‘‘Brahmabandhu pure āsiṃ, ajjamhi saccabrāhmaṇo;
```

```
Tevijjo vedasampanno, sottiyo camhi nhātako’’ti.
```

… Puṇṇā therī….

<trailer rend="centre">Soḷasanipāto niṭṭhito.</trailer>

### 13. Vīsatinipāto

#### 1. Ambapālītherīgāthā

<p rend="hangnum">§252.</p>

```
‘‘Kāḷakā <pb ed="T" n="0.0475" /><pb ed="M" n="0.0408" /> bhamaravaṇṇasādisā, vellitaggā mama muddhajā ahuṃ;
```

```
Te jarāya sāṇavākasādisā, saccavādivacanaṃ anaññathā.
```

<p rend="hangnum">§253.</p>

```

```

‘‘Vāsitova surabhī karaṇḍako, pupphapūra mama uttamaṅgajo <note>uttamaṅgabhūto (ka.)</note>.

```
Taṃ jarāyatha salomagandhikaṃ, saccavādivacanaṃ anaññathā.
```

<p rend="hangnum">§254.</p>

```
‘‘Kānanaṃva <pb ed="V" n="0.0333" /> sahitaṃ suropitaṃ, kocchasūcivicitaggasobhitaṃ;
```

```
Taṃ jarāya viralaṃ tahiṃ tahiṃ, saccavādivacanaṃ anaññathā.
```

<p rend="hangnum">§255.</p>

```
‘‘Kaṇhakhandhakasuvaṇṇamaṇḍitaṃ, sobhate suveṇīhilaṅkataṃ;
```

```
Taṃ <pb ed="P" n="0.0148" /> jarāya khalitaṃ siraṃ kataṃ, saccavādivacanaṃ anaññathā.
```

<p rend="hangnum">§256.</p>

```
‘‘Cittakārasukatāva lekhikā, sobhare su bhamukā pure mama;
```

```
Tā <pb ed="T" n="0.0476" /> jarāya valibhippalambitā, saccavādivacanaṃ anaññathā.
```

<p rend="hangnum">§257.</p>

```
‘‘Bhassarā surucirā yathā maṇī, nettahesumabhinīlamāyatā;
```

```
Te jarāyabhihatā na sobhare, saccavādivacanaṃ anaññathā.
```

<p rend="hangnum">§258.</p>

```
‘‘Saṇhatuṅgasadisī <pb ed="M" n="0.0409" /> ca nāsikā, sobhate su abhiyobbanaṃ pati;
```

```
Sā jarāya upakūlitā viya, saccavādivacanaṃ anaññathā.
```

<p rend="hangnum">§259.</p>

```
‘‘Kaṅkaṇaṃ va sukataṃ suniṭṭhitaṃ, sobhare su mama kaṇṇapāḷiyo;
```

```
Tā jarāya valibhippalambitā, saccavādivacanaṃ anaññathā.
```

<p rend="hangnum">§260.</p>

```
‘‘Pattalīmakulavaṇṇasādisā, sobhare su dantā pure mama;
```

```
Te jarāya khaṇḍitā cāsitā <note>pītakā (sī.)</note>, saccavādivacanaṃ anaññathā.
```

<p rend="hangnum">§261.</p>

```
‘‘Kānanamhi vanasaṇḍacārinī, kokilāva <pb ed="T" n="0.0477" /> madhuraṃ nikūjihaṃ;
```

```
Taṃ jarāya khalitaṃ tahiṃ tahiṃ, saccavādivacanaṃ anaññathā.
```

<p rend="hangnum">§262.</p>

```
‘‘Saṇhakamburiva suppamajjitā, sobhate su gīvā pure mama;
```

```
Sā jarāya bhaggā <note>bhañjitā (?)</note> vināmitā, saccavādivacanaṃ anaññathā.
```

<p rend="hangnum">§263.</p>

```
‘‘Vaṭṭapalighasadisopamā <pb ed="P" n="0.0149" /> ubho, sobhare su bāhā pure mama;
```

```
Tā jarāya yatha pāṭalibbalitā <note>yathā pāṭalippalitā (sī. syā. ka.)</note>, saccavādivacanaṃ anaññathā.
```

<p rend="hangnum">§264.</p>

```
‘‘Saṇhamuddikasuvaṇṇamaṇḍitā, sobhare su hatthā pure mama;
```

```
Te jarāya yathā mūlamūlikā, saccavādivacanaṃ anaññathā.
```

<p rend="hangnum">§265.</p>

```
‘‘Pīnavaṭṭasahituggatā <pb ed="M" n="0.0410" /> ubho, sobhare <note>sobhate (aṭṭha.)</note> su thanakā pure mama;
```

```
Thevikīva lambanti nodakā, saccavādivacanaṃ <pb ed="T" n="0.0478" /> anaññathā.
```

<p rend="hangnum">§266.</p>

```
‘‘Kañcanassaphalakaṃva sammaṭṭhaṃ, sobhate su kāyo pure mama;
```

```
So valīhi sukhumāhi otato, saccavādivacanaṃ anaññathā.
```

<p rend="hangnum">§267.</p>

```
‘‘Nāgabhogasadisopamā ubho, sobhare su ūrū pure mama;
```

```
Te jarāya yathā veḷunāḷiyo, saccavādivacanaṃ anaññathā.
```

<p rend="hangnum">§268.</p>

```
‘‘Saṇhanūpurasuvaṇṇamaṇḍitā<pb ed="V" n="0.0334" />, sobhare su jaṅghā pure mama;
```

```
Tā jarāya tiladaṇḍakāriva, saccavādivacanaṃ anaññathā.
```

<p rend="hangnum">§269.</p>

```
‘‘Tūlapuṇṇasadisopamā ubho, sobhare su pādā pure mama;
```

```
Te jarāya phuṭitā valīmatā, saccavādivacanaṃ anaññathā.
```

<p rend="hangnum">§270.</p>

```
‘‘Ediso ahu ayaṃ samussayo, jajjaro bahudukkhānamālayo;
```

```
Sopalepapatito <pb ed="P" n="0.0150" /> jarāgharo, saccavādivacanaṃ anaññathā’’.
```

… Ambapālī therī….

#### 2. Rohinītherīgāthā

<p rend="hangnum">§271.</p>

```
‘‘‘Samaṇā’ti <pb ed="T" n="0.0479" /> bhoti supi <note>bhoti tvaṃ sayasi (sī.), bhoti maṃ vipassi (syā.)</note>, ‘samaṇā’ti pabujjhasi <note>paṭibujjhasi (sī. syā.)</note>;
```

```
Samaṇāneva <note>samaṇānameva (sī. syā.)</note> kittesi, samaṇī nūna <note>samaṇī nu (ka.)</note> bhavissasi.
```

<p rend="hangnum">§272.</p>

```
‘‘Vipulaṃ <pb ed="M" n="0.0411" /> annañca pānañca, samaṇānaṃ paveccasi <note>payacchasi (sī.)</note>;
```

```
Rohinī dāni pucchāmi, kena te samaṇā piyā.
```

<p rend="hangnum">§273.</p>

```
‘‘Akammakāmā alasā, paradattūpajīvino;
```

```
Āsaṃsukā sādukāmā, kena te samaṇā piyā’’.
```

<p rend="hangnum">§274.</p>

```
‘‘Cirassaṃ vata maṃ tāta, samaṇānaṃ paripucchasi;
```

```
Tesaṃ te kittayissāmi, paññāsīlaparakkamaṃ.
```

<p rend="hangnum">§275.</p>

```
‘‘Kammakāmā analasā, kammaseṭṭhassa kārakā;
```

```
Rāgaṃ dosaṃ pajahanti, tena me samaṇā piyā.
```

<p rend="hangnum">§276.</p>

```
‘‘Tīṇi pāpassa mūlāni, dhunanti sucikārino;
```

```
Sabbaṃ pāpaṃ pahīnesaṃ, tena me samaṇā piyā.
```

<p rend="hangnum">§277.</p>

```
‘‘Kāyakammaṃ suci nesaṃ, vacīkammañca tādisaṃ;
```

```
Manokammaṃ suci nesaṃ, tena me samaṇā piyā.
```

<p rend="hangnum">§278.</p>

```
‘‘Vimalā saṅkhamuttāva, suddhā santarabāhirā;
```

```
Puṇṇā sukkāna dhammānaṃ <note>sukkehi dhammehi (sī. syā. aṭṭha.)</note>, tena me samaṇā piyā.
```

<p rend="hangnum">§279.</p>

```
‘‘Bahussutā dhammadharā, ariyā dhammajīvino;
```

```
Atthaṃ dhammañca desenti, tena me samaṇā piyā.
```

<p rend="hangnum">§280.</p>

```
‘‘Bahussutā <pb ed="T" n="0.0480" /> dhammadharā, ariyā dhammajīvino;
```

```
Ekaggacittā satimanto, tena me samaṇā piyā.
```

<p rend="hangnum">§281.</p>

```
‘‘Dūraṅgamā <pb ed="V" n="0.0335" /> satimanto, mantabhāṇī anuddhatā;
```

```
Dukkhassantaṃ pajānanti, tena me samaṇā piyā.
```

<p rend="hangnum">§282.</p>

```
‘‘Yasmā gāmā pakkamanti, na vilokenti kiñcanaṃ;
```

```
Anapekkhāva gacchanti, tena me samaṇā piyā.
```

<p rend="hangnum">§283.</p>

```
‘‘Na <pb ed="P" n="0.0151" /> tesaṃ koṭṭhe openti, na kumbhiṃ na khaḷopiyaṃ;
```

```
Pariniṭṭhitamesānā, tena me samaṇā piyā.
```

<p rend="hangnum">§284.</p>

```
‘‘Na te hiraññaṃ gaṇhanti, na suvaṇṇaṃ na rūpiyaṃ;
```

```
Paccuppannena yāpenti, tena me samaṇā piyā.
```

<p rend="hangnum">§285.</p>

```
‘‘Nānākulā <pb ed="M" n="0.0412" /> pabbajitā, nānājanapadehi ca;
```

```
Aññamaññaṃ piyāyanti <note>pihayanti (ka.)</note>, tena me samaṇā piyā’’.
```

<p rend="hangnum">§286.</p>

```
‘‘Atthāya vata no bhoti, kule jātāsi rohinī;
```

```
Saddhā buddhe ca dhamme ca, saṅghe ca tibbagāravā.
```

<p rend="hangnum">§287.</p>

```
‘‘Tuvaṃ hetaṃ pajānāsi, puññakkhettaṃ anuttaraṃ;
```

```
Amhampi ete samaṇā, paṭigaṇhanti dakkhiṇaṃ’’.
```

<p rend="hangnum">§288.</p>

```
‘‘Patiṭṭhito hettha yañño, vipulo no bhavissati;
```

```
Sace bhāyasi dukkhassa, sace te dukkhamappiyaṃ.
```

<p rend="hangnum">§289.</p>

```
‘‘Upehi saraṇaṃ buddhaṃ, dhammaṃ saṅghañca tādinaṃ;
```

```
Samādiyāhi sīlāni, taṃ te atthāya hehiti’’.
```

<p rend="hangnum">§290.</p>

```
‘‘Upemi <pb ed="T" n="0.0481" /> saraṇaṃ buddhaṃ, dhammaṃ saṅghañca tādinaṃ;
```

```
Samādiyāmi sīlāni, taṃ me atthāya hehiti.
```

<p rend="hangnum">§291.</p>

```
‘‘Brahmabandhu pure āsiṃ, so idānimhi brāhmaṇo;
```

```
Tevijjo sottiyo camhi, vedagū camhi nhātako’’.
```

… Rohinī therī….

#### 3. Cāpātherīgāthā

<p rend="hangnum">§292.</p>

```
‘‘Laṭṭhihattho pure āsi, so dāni migaluddako;
```

```
Āsāya palipā ghorā, nāsakkhi pārametave.
```

<p rend="hangnum">§293.</p>

```
‘‘Sumattaṃ maṃ maññamānā, cāpā puttamatosayi;
```

```
Cāpāya bandhanaṃ chetvā, pabbajissaṃ punopahaṃ.
```

<p rend="hangnum">§294.</p>

```
‘‘Mā <pb ed="V" n="0.0336" /> me kujjhi mahāvīra, mā me kujjhi mahāmuni;
```

```
Na hi kodhaparetassa, suddhi atthi kuto tapo.
```

<p rend="hangnum">§295.</p>

```
‘‘Pakkamissañca <pb ed="P" n="0.0152" /> nāḷāto, kodha nāḷāya vacchati;
```

```
Bandhantī itthirūpena, samaṇe dhammajīvino’’ <note>dhammajīvine (ka.)</note>.
```

<p rend="hangnum">§296.</p>

```
‘‘Ehi kāḷa nivattassu, bhuñja kāme yathā pure;
```

```
Ahañca te vasīkatā, ye ca me santi ñātakā’’.
```

<p rend="hangnum">§297.</p>

```
‘‘Etto <pb ed="M" n="0.0413" /> cāpe catubbhāgaṃ, yathā bhāsasi tvañca me;
```

```
Tayi rattassa posassa, uḷāraṃ vata taṃ siyā’’.
```

<p rend="hangnum">§298.</p>

```
‘‘Kāḷaṅginiṃva takkāriṃ, pupphitaṃ girimuddhani;
```

```
Phullaṃ dālimalaṭṭhiṃva, antodīpeva pāṭaliṃ.
```

<p rend="hangnum">§299.</p>

```
‘‘Haricandanalittaṅgiṃ, kāsikuttamadhāriniṃ;
```

```
Taṃ <pb ed="T" n="0.0482" /> maṃ rūpavatiṃ santiṃ, kassa ohāya gacchasi’’.
```

<p rend="hangnum">§300.</p>

```
‘‘Sākuntikova sakuṇiṃ <note>sakuṇaṃ (syā.)</note>, yathā bandhitumicchati;
```

```
Āharimena rūpena, na maṃ tvaṃ bādhayissasi’’.
```

<p rend="hangnum">§301.</p>

```
‘‘Imañca me puttaphalaṃ, kāḷa uppāditaṃ tayā;
```

```
Taṃ maṃ puttavatiṃ santiṃ, kassa ohāya gacchasi’’.
```

<p rend="hangnum">§302.</p>

```
‘‘Jahanti putte sappaññā, tato ñātī tato dhanaṃ;
```

```
Pabbajanti mahāvīrā, nāgo chetvāva bandhanaṃ’’.
```

<p rend="hangnum">§303.</p>

```
‘‘Idāni te imaṃ puttaṃ, daṇḍena churikāya vā;
```

```
Bhūmiyaṃ vā nisumbhissaṃ <note>nisumbheyyaṃ (sī.)</note>, puttasokā na gacchasi’’.
```

<p rend="hangnum">§304.</p>

```
‘‘Sace puttaṃ siṅgālānaṃ, kukkurānaṃ padāhisi;
```

```
Na maṃ puttakatte jammi, punarāvattayissasi’’.
```

<p rend="hangnum">§305.</p>

```
‘‘Handa kho dāni bhaddante, kuhiṃ kāḷa gamissasi;
```

```
Katamaṃ <pb ed="P" n="0.0153" /> gāmanigamaṃ, nagaraṃ rājadhāniyo’’.
```

<p rend="hangnum">§306.</p>

```
‘‘Ahumha pubbe gaṇino, assamaṇā samaṇamānino;
```

```
Gāmena gāmaṃ vicarimha, nagare rājadhāniyo.
```

<p rend="hangnum">§307.</p>

```
‘‘Eso hi bhagavā buddho, nadiṃ nerañjaraṃ pati;
```

```
Sabbadukkhappahānāya, dhammaṃ deseti pāṇinaṃ;
```

```
Tassāhaṃ santikaṃ gacchaṃ, so me satthā bhavissati’’.
```

<p rend="hangnum">§308.</p>

```
‘‘Vandanaṃ <pb ed="V" n="0.0337" /> dāni vajjāsi, lokanāthaṃ anuttaraṃ;
```

```
Padakkhiṇañca katvāna, ādiseyyāsi dakkhiṇaṃ’’.
```

<p rend="hangnum">§309.</p>

```
‘‘Etaṃ kho labbhamamhehi, yathā bhāsasi tvañca me;
```

```
Vandanaṃ dāni te vajjaṃ, lokanāthaṃ anuttaraṃ;
```

```
Padakkhiṇañca <pb ed="T" n="0.0483" /> katvāna, ādisissāmi dakkhiṇaṃ’’.
```

<p rend="hangnum">§310.</p>

```
Tato <pb ed="M" n="0.0414" /> ca kāḷo pakkāmi, nadiṃ nerañjaraṃ pati;
```

```
So addasāsi sambuddhaṃ, desentaṃ amataṃ padaṃ.
```

<p rend="hangnum">§311.</p>

```
Dukkhaṃ dukkhasamuppādaṃ, dukkhassa ca atikkamaṃ;
```

```
Ariyaṃ caṭṭhaṅgikaṃ maggaṃ, dukkhūpasamagāminaṃ.
```

<p rend="hangnum">§312.</p>

```
Tassa pādāni vanditvā, katvāna naṃ <note>katvānahaṃ (sī.)</note> padakkhiṇaṃ;
```

```
Cāpāya ādisitvāna, pabbajiṃ anagāriyaṃ;
```

```
Tisso vijjā anuppattā, kataṃ buddhassa sāsanaṃ.
```

… Cāpā therī….

#### 4. Sundarītherīgāthā

<p rend="hangnum">§313.</p>

```
‘‘Petāni bhoti puttāni, khādamānā tuvaṃ pure;
```

```
Tuvaṃ divā ca ratto ca, atīva paritappasi.
```

<p rend="hangnum">§314.</p>

```
‘‘Sājja sabbāni khāditvā, sataputtāni <note>satta puttāni (syā.)</note> brāhmaṇī;
```

```
Vāseṭṭhi kena vaṇṇena, na bāḷhaṃ paritappasi’’.
```

<p rend="hangnum">§315.</p>

```
‘‘Bahūni puttasatāni, ñātisaṅghasatāni ca;
```

```
Khāditāni atītaṃse, mama tuyhañca brāhmaṇa.
```

<p rend="hangnum">§316.</p>

```
‘‘Sāhaṃ nissaraṇaṃ ñatvā, jātiyā maraṇassa ca;
```

```
Na <pb ed="T" n="0.0484" /> socāmi na rodāmi, na cāpi paritappayiṃ’’.
```

<p rend="hangnum">§317.</p>

```
‘‘Abbhutaṃ <pb ed="P" n="0.0154" /> vata vāseṭṭhi, vācaṃ bhāsasi edisiṃ;
```

```
Kassa tvaṃ dhammamaññāya, giraṃ <note>thiraṃ (sī.)</note> bhāsasi edisiṃ’’.
```

<p rend="hangnum">§318.</p>

```
‘‘Esa brāhmaṇa sambuddho, nagaraṃ mithilaṃ pati;
```

```
Sabbadukkhappahānāya, dhammaṃ desesi pāṇinaṃ.
```

<p rend="hangnum">§319.</p>

```
‘‘Tassa brahme <note>brāhmaṇa (sī. syā.)</note> arahato, dhammaṃ sutvā nirūpadhiṃ;
```

```
Tattha viññātasaddhammā, puttasokaṃ byapānudiṃ’’.
```

<p rend="hangnum">§320.</p>

```
‘‘So <pb ed="V" n="0.0338" /> ahampi gamissāmi, nagaraṃ mithilaṃ pati;
```

```
Appeva maṃ so bhagavā, sabbadukkhā pamocaye’’.
```

<p rend="hangnum">§321.</p>

```
Addasa <pb ed="M" n="0.0415" /> brāhmaṇo buddhaṃ, vippamuttaṃ nirūpadhiṃ;
```

```
Svassa dhammamadesesi, muni dukkhassa pāragū.
```

<p rend="hangnum">§322.</p>

```
Dukkhaṃ dukkhasamuppādaṃ, dukkhassa ca atikkamaṃ;
```

```
Ariyaṃ caṭṭhaṅgikaṃ maggaṃ, dukkhūpasamagāminaṃ.
```

<p rend="hangnum">§323.</p>

```
Tattha viññātasaddhammo, pabbajjaṃ samarocayi;
```

```
Sujāto tīhi rattīhi, tisso vijjā aphassayi.
```

<p rend="hangnum">§324.</p>

```
‘‘Ehi sārathi gacchāhi, rathaṃ niyyādayāhimaṃ;
```

```
Ārogyaṃ brāhmaṇiṃ vajja <note>vajjā (sī.)</note>, ‘pabbaji <note>pabbajito (sī.)</note> dāni brāhmaṇo;
```

```
Sujāto tīhi rattīhi, tisso vijjā aphassayi’’’.
```

<p rend="hangnum">§325.</p>

```
Tato ca rathamādāya, sahassañcāpi sārathi;
```

```
Ārogyaṃ <pb ed="T" n="0.0485" /> brāhmaṇivoca, ‘‘pabbaji dāni brāhmaṇo;
```

```
Sujāto tīhi rattīhi, tisso vijjā aphassayi’’.
```

<p rend="hangnum">§326.</p>

```
‘‘Etañcāhaṃ assarathaṃ, sahassañcāpi sārathi;
```

```
Tevijjaṃ brāhmaṇaṃ sutvā <note>ñatvā (sī.)</note>, puṇṇapattaṃ dadāmi te’’.
```

<p rend="hangnum">§327.</p>

```
‘‘Tuyheva hotvassaratho, sahassañcāpi brāhmaṇi;
```

```
Ahampi pabbajissāmi, varapaññassa santike’’.
```

<p rend="hangnum">§328.</p>

```
‘‘Hatthī <pb ed="P" n="0.0155" /> gavassaṃ maṇikuṇḍalañca, phītañcimaṃ gahavibhavaṃ pahāya;
```

```
Pitā pabbajito tuyhaṃ, bhuñja bhogāni sundari; Tuvaṃ dāyādikā kule’’.
```

<p rend="hangnum">§329.</p>

```
‘‘Hatthī gavassaṃ maṇikuṇḍalañca, rammaṃ cimaṃ gahavibhavaṃ pahāya;
```

```
Pitā pabbajito mayhaṃ, puttasokena aṭṭito;
```

```
Ahampi pabbajissāmi, bhātusokena aṭṭitā’’.
```

<p rend="hangnum">§330.</p>

```
‘‘So te ijjhatu saṅkappo, yaṃ tvaṃ patthesi sundarī;
```

```
Uttiṭṭhapiṇḍo uñcho ca, paṃsukūlañca cīvaraṃ;
```

```
Etāni abhisambhontī, paraloke anāsavā’’.
```

<p rend="hangnum">§331.</p>

```
‘‘Sikkhamānāya <pb ed="M" n="0.0416" /> me ayye, dibbacakkhu visodhitaṃ;
```

```
Pubbenivāsaṃ jānāmi, yattha me vusitaṃ pure.
```

<p rend="hangnum">§332.</p>

```
‘‘Tuvaṃ <pb ed="T" n="0.0486" /><pb ed="V" n="0.0339" /> nissāya kalyāṇī, therī saṅghassa sobhane;
```

```
Tisso vijjā anuppattā, kataṃ buddhassa sāsanaṃ.
```

<p rend="hangnum">§333.</p>

```
‘‘Anujānāhi me ayye, icche sāvatthi gantave;
```

```
Sīhanādaṃ nadissāmi, buddhaseṭṭhassa santike’’.
```

<p rend="hangnum">§334.</p>

```
‘‘Passa sundari satthāraṃ, hemavaṇṇaṃ harittacaṃ;
```

```
Adantānaṃ dametāraṃ, sambuddhamakutobhayaṃ’’.
```

<p rend="hangnum">§335.</p>

```
‘‘Passa sundarimāyantiṃ, vippamuttaṃ nirūpadhiṃ;
```

```
Vītarāgaṃ visaṃyuttaṃ, katakiccamanāsavaṃ.
```

<p rend="hangnum">§336.</p>

```
‘‘Bārāṇasīto nikkhamma, tava santikamāgatā;
```

```
Sāvikā te mahāvīra, pāde vandati sundarī’’.
```

<p rend="hangnum">§337.</p>

```
‘‘Tuvaṃ buddho tuvaṃ satthā, tuyhaṃ dhītāmhi brāhmaṇa;
```

```
Orasā mukhato jātā, katakiccā anāsavā’’.
```

<p rend="hangnum">§338.</p>

```
‘‘Tassā <pb ed="P" n="0.0156" /> te svāgataṃ bhadde, tato <note>atho (ka.)</note> te adurāgataṃ;
```

```
Evañhi dantā āyanti, satthu pādāni vandikā;
```

```
Vītarāgā visaṃyuttā, katakiccā anāsavā’’.
```

… Sundarī therī….

#### 5. Subhākammāradhītutherīgāthā

<p rend="hangnum">§339.</p>

```
‘‘Daharāhaṃ suddhavasanā, yaṃ pure dhammamassuṇiṃ;
```

```
Tassā me appamattāya, saccābhisamayo ahu.
```

<p rend="hangnum">§340.</p>

```
‘‘Tatohaṃ sabbakāmesu, bhusaṃ aratimajjhagaṃ;
```

```
Sakkāyasmiṃ bhayaṃ disvā, nekkhammameva <note>nekkhammaññeva (sī.), nekkhammasseva (syā.)</note> pīhaye.
```

<p rend="hangnum">§341.</p>

```
‘‘Hitvānahaṃ <pb ed="T" n="0.0487" /> ñātigaṇaṃ, dāsakammakarāni ca;
```

```
Gāmakhettāni phītāni, ramaṇīye pamodite.
```

<p rend="hangnum">§342.</p>

```
‘‘Pahāyahaṃ <pb ed="M" n="0.0417" /> pabbajitā, sāpateyyamanappakaṃ;
```

```
Evaṃ saddhāya nikkhamma, saddhamme suppavedite.
```

<p rend="hangnum">§343.</p>

```
‘‘Netaṃ <note>na metaṃ (sī. syā.)</note> assa patirūpaṃ, ākiñcaññañhi patthaye;
```

```
Yo <note>yā (syā.)</note> jātarūpaṃ rajataṃ, chaḍḍetvā <note>thapetvā (ka.)</note> punarāgame <note>punarāgahe (ka.)</note>.
```

<p rend="hangnum">§344.</p>

```
‘‘Rajataṃ <pb ed="V" n="0.0340" /> jātarūpaṃ vā, na bodhāya na santiyā;
```

```
Netaṃ samaṇasāruppaṃ, na etaṃ ariyaddhanaṃ.
```

<p rend="hangnum">§345.</p>

```
‘‘Lobhanaṃ madanañcetaṃ, mohanaṃ rajavaḍḍhanaṃ;
```

```
Sāsaṅkaṃ bahuāyāsaṃ, natthi cettha dhuvaṃ ṭhiti.
```

<p rend="hangnum">§346.</p>

```
‘‘Ettha rattā pamattā ca, saṅkiliṭṭhamanā narā;
```

```
Aññamaññena byāruddhā, puthu kubbanti medhagaṃ.
```

<p rend="hangnum">§347.</p>

```
‘‘Vadho bandho parikleso, jāni sokapariddavo;
```

```
Kāmesu adhipannānaṃ, dissate byasanaṃ bahuṃ.
```

<p rend="hangnum">§348.</p>

```
‘‘Taṃ maṃ ñātī amittāva, kiṃ vo kāmesu yuñjatha;
```

```
Jānātha maṃ pabbajitaṃ, kāmesu bhayadassiniṃ.
```

<p rend="hangnum">§349.</p>

```
‘‘Na <pb ed="P" n="0.0157" /> hiraññasuvaṇṇena, parikkhīyanti āsavā;
```

```
Amittā vadhakā kāmā, sapattā sallabandhanā.
```

<p rend="hangnum">§350.</p>

```
‘‘Taṃ <pb ed="T" n="0.0488" /> maṃ ñātī amittāva, kiṃ vo kāmesu yuñjatha;
```

```
Jānātha maṃ pabbajitaṃ, muṇḍaṃ saṅghāṭipārutaṃ.
```

<p rend="hangnum">§351.</p>

```
‘‘Uttiṭṭhapiṇḍo uñcho ca, paṃsukūlañca cīvaraṃ;
```

```
Etaṃ kho mama sāruppaṃ, anagārūpanissayo.
```

<p rend="hangnum">§352.</p>

```
‘‘Vantā mahesīhi kāmā, ye dibbā ye ca mānusā;
```

```
Khemaṭṭhāne vimuttā te, pattā te acalaṃ sukhaṃ.
```

<p rend="hangnum">§353.</p>

```
‘‘Māhaṃ kāmehi saṅgacchiṃ, yesu tāṇaṃ na vijjati;
```

```
Amittā vadhakā kāmā, aggikkhandhūpamā dukhā.
```

<p rend="hangnum">§354.</p>

```
‘‘Paripantho <pb ed="M" n="0.0418" /> esa bhayo, savighāto sakaṇṭako;
```

```
Gedho suvisamo ceso <note>lepo (sī.)</note>, mahanto mohanāmukho.
```

<p rend="hangnum">§355.</p>

```
‘‘Upasaggo bhīmarūpo, kāmā sappasirūpamā;
```

```
Ye bālā abhinandanti, andhabhūtā puthujjanā.
```

<p rend="hangnum">§356.</p>

```
‘‘Kāmapaṅkena sattā hi, bahū loke aviddasū;
```

```
Pariyantaṃ na jānanti, jātiyā maraṇassa ca.
```

<p rend="hangnum">§357.</p>

```
‘‘Duggatigamanaṃ maggaṃ, manussā kāmahetukaṃ;
```

```
Bahuṃ ve paṭipajjanti, attano rogamāvahaṃ.
```

<p rend="hangnum">§358.</p>

```
‘‘Evaṃ <pb ed="V" n="0.0341" /> amittajananā, tāpanā saṃkilesikā;
```

```
Lokāmisā bandhanīyā, kāmā maraṇabandhanā <note>caraṇabandhanā (sī.)</note>.
```

<p rend="hangnum">§359.</p>

```
‘‘Ummādanā <pb ed="T" n="0.0489" /> ullapanā, kāmā cittappamaddino;
```

```
Sattānaṃ saṅkilesāya, khippaṃ <note>khipaṃ (sī.)</note> mārena oḍḍitaṃ.
```

<p rend="hangnum">§360.</p>

```
‘‘Anantādīnavā kāmā, bahudukkhā mahāvisā;
```

```
Appassādā <pb ed="P" n="0.0158" /> raṇakarā, sukkapakkhavisosanā <note>visosakā (sī.)</note>.
```

<p rend="hangnum">§361.</p>

```
‘‘Sāhaṃ etādisaṃ katvā, byasanaṃ kāmahetukaṃ;
```

```
Na taṃ paccāgamissāmi, nibbānābhiratā sadā.
```

<p rend="hangnum">§362.</p>

```
‘‘Raṇaṃ karitvā <note>taritvā (sī.)</note> kāmānaṃ, sītibhāvābhikaṅkhinī;
```

```
Appamattā vihassāmi, sabbasaṃyojanakkhaye.
```

<p rend="hangnum">§363.</p>

```
‘‘Asokaṃ virajaṃ khemaṃ, ariyaṭṭhaṅgikaṃ ujuṃ;
```

```
Taṃ maggaṃ anugacchāmi, yena tiṇṇā mahesino’’.
```

<p rend="hangnum">§364.</p>

```
Imaṃ passatha dhammaṭṭhaṃ, subhaṃ kammāradhītaraṃ;
```

```
Anejaṃ upasampajja, rukkhamūlamhi jhāyati.
```

<p rend="hangnum">§365.</p>

```
Ajjaṭṭhamī pabbajitā, saddhā saddhammasobhanā;
```

```
Vinītuppalavaṇṇāya, tevijjā maccuhāyinī.
```

<p rend="hangnum">§366.</p>

```
Sāyaṃ <pb ed="M" n="0.0419" /> bhujissā anaṇā, bhikkhunī bhāvitindriyā;
```

```
Sabbayogavisaṃyuttā, katakiccā anāsavā.
```

<p rend="hangnum">§367.</p>

```
Taṃ sakko devasaṅghena, upasaṅkamma iddhiyā;
```

```
Namassati bhūtapati, subhaṃ kammāradhītaranti.
```

… Subhā kammāradhītā therī….

<trailer rend="centre">Vīsatinipāto niṭṭhito.</trailer>

### 14. Tiṃsanipāto

#### 1. Subhājīvakambavanikātherīgāthā

<p rend="hangnum">§368.</p>

```
Jīvakambavanaṃ <pb ed="T" n="0.0490" /><pb ed="M" n="0.0420" /><pb ed="V" n="0.0342" /> rammaṃ, gacchantiṃ bhikkhuniṃ subhaṃ;
```

```
Dhuttako sannivāresi <note>taṃ nivāresi (ka.)</note>, tamenaṃ abravī subhā.
```

<p rend="hangnum">§369.</p>

```
‘‘Kiṃ te aparādhitaṃ mayā, yaṃ maṃ ovariyāna tiṭṭhasi;
```

```
Na hi pabbajitāya āvuso, puriso samphusanāya kappati.
```

<p rend="hangnum">§370.</p>

```
‘‘Garuke mama satthusāsane, yā sikkhā sugatena desitā;
```

```
Parisuddhapadaṃ <pb ed="P" n="0.0159" /> anaṅgaṇaṃ, kiṃ maṃ ovariyāna tiṭṭhasi.
```

<p rend="hangnum">§371.</p>

```
‘‘Āvilacitto anāvilaṃ, sarajo vītarajaṃ anaṅgaṇaṃ;
```

```
Sabbattha vimuttamānasaṃ, kiṃ maṃ ovariyāna tiṭṭhasi’’.
```

<p rend="hangnum">§372.</p>

```
‘‘Daharā ca apāpikā casi, kiṃ te pabbajjā karissati;
```

```
Nikkhipa kāsāyacīvaraṃ, ehi ramāma supupphite <note>ramāmase pupphite (sī. syā.)</note> vane.
```

<p rend="hangnum">§373.</p>

```
‘‘Madhurañca pavanti sabbaso, kusumarajena samuṭṭhitā dumā;
```

```
Paṭhamavasanto sukho utu, ehi ramāma supupphite vane.
```

<p rend="hangnum">§374.</p>

```
‘‘Kusumitasikharā ca pādapā, abhigajjantiva māluteritā;
```

```
Kā tuyhaṃ rati bhavissati, yadi ekā vanamogahissasi <note>vanamotarissasi (sī.), vanamogāhissasi (syā. ka.)</note>.
```

<p rend="hangnum">§375.</p>

```
‘‘Vāḷamigasaṅghasevitaṃ<pb ed="M" n="0.0421" />, kuñjaramattakareṇuloḷitaṃ;
```

```
Asahāyikā gantumicchasi, rahitaṃ bhiṃsanakaṃ mahāvanaṃ.
```

<p rend="hangnum">§376.</p>

```
‘‘Tapanīyakatāva dhītikā, vicarasi cittalateva accharā;
```

```
Kāsikasukhumehi <pb ed="T" n="0.0491" /> vaggubhi, sobhasī suvasanehi nūpame.
```

<p rend="hangnum">§377.</p>

```
‘‘Ahaṃ tava vasānugo siyaṃ, yadi viharemase <note>yadipi viharesi (ka.)</note> kānanantare;
```

```
Na hi matthi tayā piyattaro, pāṇo kinnarimandalocane.
```

<p rend="hangnum">§378.</p>

```
‘‘Yadi me vacanaṃ karissasi, sukhitā ehi agāramāvasa;
```

```
Pāsādanivātavāsinī, parikammaṃ te karontu nāriyo.
```

<p rend="hangnum">§379.</p>

```
‘‘Kāsikasukhumāni dhāraya, abhiropehi <note>abhirohehi (sī.)</note> ca mālavaṇṇakaṃ;
```

```
Kañcanamaṇimuttakaṃ <pb ed="P" n="0.0160" /> bahuṃ, vividhaṃ ābharaṇaṃ karomi te.
```

<p rend="hangnum">§380.</p>

```
‘‘Sudhotarajapacchadaṃ <pb ed="V" n="0.0343" /> subhaṃ, goṇakatūlikasanthataṃ navaṃ;
```

```
Abhiruha sayanaṃ mahārahaṃ, candanamaṇḍitasāragandhikaṃ;
```

<p rend="hangnum">§381.</p>

```
‘‘Uppalaṃ cudakā samuggataṃ, yathā taṃ amanussasevitaṃ;
```

```
Evaṃ tvaṃ brahmacārinī, sakesaṅgesu jaraṃ gamissasi’’.
```

<p rend="hangnum">§382.</p>

```
‘‘Kiṃ <pb ed="M" n="0.0422" /> te idha sārasammataṃ, kuṇapapūramhi susānavaḍḍhane;
```

```
Bhedanadhamme kaḷevare <note>kalevare (sī. ka.)</note>, yaṃ disvā vimano udikkhasi’’.
```

<p rend="hangnum">§383.</p>

```
‘‘Akkhīni ca turiyāriva, kinnariyāriva pabbatantare;
```

```
Tava me nayanāni dakkhiya, bhiyyo kāmaratī pavaḍḍhati.
```

<p rend="hangnum">§384.</p>

```
‘‘Uppalasikharopamāni te, vimale hāṭakasannibhe mukhe;
```

```
Tava me nayanāni dakkhiya <note>nayanānudikkhiya (sī.)</note>, bhiyyo kāmaguṇo pavaḍḍhati.
```

<p rend="hangnum">§385.</p>

```
‘‘Api dūragatā saramhase, āyatapamhe visuddhadassane;
```

```
Na <pb ed="T" n="0.0492" /> hi matthi tayā piyattarā, nayanā kinnarimandalocane’’.
```

<p rend="hangnum">§386.</p>

```
‘‘Apathena payātumicchasi, candaṃ kīḷanakaṃ gavesasi;
```

```
Meruṃ laṅghetumicchasi, yo tvaṃ buddhasutaṃ maggayasi.
```

<p rend="hangnum">§387.</p>

```
‘‘Natthi <pb ed="P" n="0.0161" /> hi loke sadevake, rāgo yatthapi dāni me siyā;
```

```
Napi naṃ jānāmi kīriso, atha maggena hato samūlako.
```

<p rend="hangnum">§388.</p>

```
‘‘Iṅgālakuyāva <note>iṅghāḷakhuyāva (syā.)</note> ujjhito, visapattoriva aggito kato <note>agghato hato (sī.)</note>;
```

```
Napi naṃ passāmi kīriso, atha maggena hato samūlako.
```

<p rend="hangnum">§389.</p>

```
‘‘Yassā <pb ed="M" n="0.0423" /> siyā apaccavekkhitaṃ, satthā vā anupāsito siyā;
```

```
Tvaṃ tādisikaṃ palobhaya, jānantiṃ so imaṃ vihaññasi.
```

<p rend="hangnum">§390.</p>

```
‘‘Mayhañhi akkuṭṭhavandite, sukhadukkhe ca satī upaṭṭhitā;
```

```
Saṅkhatamasubhanti jāniya, sabbattheva mano na limpati.
```

<p rend="hangnum">§391.</p>

```
‘‘Sāhaṃ sugatassa sāvikā, maggaṭṭhaṅgikayānayāyinī;
```

```
Uddhaṭasallā anāsavā, suññāgāragatā ramāmahaṃ.
```

<p rend="hangnum">§392.</p>

```
‘‘Diṭṭhā hi mayā sucittitā, sombhā dārukapillakāni vā;
```

```
Tantīhi ca khīlakehi ca, vinibaddhā vividhaṃ panaccakā.
```

<p rend="hangnum">§393.</p>

```
‘‘Tamhuddhaṭe tantikhīlake, vissaṭṭhe vikale parikrite <note>paripakkhīte (sī.), paripakkate (syā.)</note>;
```

```
Na vindeyya khaṇḍaso kate, kimhi tattha manaṃ nivesaye.
```

<p rend="hangnum">§394.</p>

```
‘‘Tathūpamā <pb ed="V" n="0.0344" /> dehakāni maṃ, tehi dhammehi vinā na vattanti;
```

```
Dhammehi <pb ed="T" n="0.0493" /> vinā na vattati, kimhi tattha manaṃ nivesaye.
```

<p rend="hangnum">§395.</p>

```
‘‘Yathā haritālena makkhitaṃ, addasa cittikaṃ bhittiyā kataṃ;
```

```
Tamhi <pb ed="P" n="0.0162" /> te viparītadassanaṃ, saññā mānusikā niratthikā.
```

<p rend="hangnum">§396.</p>

```
‘‘Māyaṃ <pb ed="M" n="0.0424" /> viya aggato kataṃ, supinanteva suvaṇṇapādapaṃ;
```

```
Upagacchasi andha rittakaṃ, janamajjheriva rupparūpakaṃ <note>rūparūpakaṃ (ka.)</note>.
```

<p rend="hangnum">§397.</p>

```
‘‘Vaṭṭaniriva koṭarohitā, majjhe pubbuḷakā saassukā;
```

```
Pīḷakoḷikā cettha jāyati, vividhā cakkhuvidhā ca piṇḍitā’’.
```

<p rend="hangnum">§398.</p>

```
Uppāṭiya cārudassanā, na ca pajjittha asaṅgamānasā;
```

```
‘‘Handa te cakkhuṃ harassu taṃ’’, tassa narassa adāsi tāvade.
```

<p rend="hangnum">§399.</p>

```
Tassa ca viramāsi tāvade, rāgo tattha khamāpayī ca naṃ;
```

```
‘‘Sotthi siyā brahmacārinī, na puno edisakaṃ bhavissati’’.
```

<p rend="hangnum">§400.</p>

```
‘‘Āsādiya <note>āhaniya (syā. ka.)</note> edisaṃ janaṃ, aggiṃ pajjalitaṃ va liṅgiya;
```

```
Gaṇhiya āsīvisaṃ viya, api nu sotthi siyā khamehi no’’.
```

<p rend="hangnum">§401.</p>

```
Muttā ca tato sā bhikkhunī, agamī buddhavarassa santikaṃ;
```

```
Passiya varapuññalakkhaṇaṃ, cakkhu āsi yathā purāṇakanti.
```

… Subhā jīvakambavanikā therī….

<trailer rend="centre">Tiṃsanipāto niṭṭhito.</trailer>

### 15. Cattālīsanipāto

#### 1. Isidāsītherīgāthā

<p rend="hangnum">§402.</p>

```
Nagaramhi <pb ed="T" n="0.0494" /><pb ed="M" n="0.0425" /> kusumanāme, pāṭaliputtamhi pathaviyā maṇḍe;
```

```
Sakyakulakulīnāyo, dve bhikkhuniyo hi guṇavatiyo.
```

<p rend="hangnum">§403.</p>

```
Isidāsī <pb ed="P" n="0.0163" /> tattha ekā, dutiyā bodhīti sīlasampannā ca;
```

```
Jhānajjhāyanaratāyo, bahussutāyo dhutakilesāyo.
```

<p rend="hangnum">§404.</p>

```
Tā <pb ed="V" n="0.0345" /> piṇḍāya caritvā, bhattatthaṃ <note>bhattattaṃ (sī.)</note> kariya dhotapattāyo;
```

```
Rahitamhi sukhanisinnā, imā girā abbhudīresuṃ.
```

<p rend="hangnum">§405.</p>

```
‘‘Pāsādikāsi ayye, isidāsi vayopi te aparihīno;
```

```
Kiṃ disvāna byālikaṃ, athāsi nekkhammamanuyuttā’’.
```

<p rend="hangnum">§406.</p>

```
Evamanuyuñjiyamānā sā, rahite dhammadesanākusalā;
```

```
Isidāsī vacanamabravi, ‘‘suṇa bodhi yathāmhi pabbajitā.
```

<p rend="hangnum">§407.</p>

```
‘‘Ujjeniyā puravare, mayhaṃ pitā sīlasaṃvuto seṭṭhi;
```

```
Tassamhi ekadhītā, piyā manāpā ca dayitā ca.
```

<p rend="hangnum">§408.</p>

```
‘‘Atha me sāketato varakā, āgacchumuttamakulīnā;
```

```
Seṭṭhī pahūtaratano, tassa mamaṃ suṇhamadāsi tāto.
```

<p rend="hangnum">§409.</p>

```
‘‘Sassuyā sassurassa ca, sāyaṃ pātaṃ paṇāmamupagamma;
```

```
Sirasā karomi pāde, vandāmi yathāmhi anusiṭṭhā.
```

<p rend="hangnum">§410.</p>

```
‘‘Yā <pb ed="T" n="0.0495" /> mayhaṃ sāmikassa, bhaginiyo bhātuno parijano vā;
```

```
Tamekavarakampi disvā, ubbiggā āsanaṃ demi.
```

<p rend="hangnum">§411.</p>

```
‘‘Annena ca pānena ca, khajjena ca yañca tattha sannihitaṃ;
```

```
Chādemi upanayāmi ca, demi ca yaṃ yassa patirūpaṃ.
```

<p rend="hangnum">§412.</p>

```
‘‘Kālena upaṭṭhahitvā <note>uṭṭhahitvā (syā. ka.), upaṭṭhahituṃ (?)</note>, gharaṃ samupagamāmi ummāre;
```

```
Dhovantī hatthapāde, pañjalikā sāmikamupemi.
```

<p rend="hangnum">§413.</p>

```
‘‘Kocchaṃ pasādaṃ añjaniñca, ādāsakañca gaṇhitvā;
```

```
Parikammakārikā <pb ed="P" n="0.0164" /> viya, sayameva patiṃ vibhūsemi.
```

<p rend="hangnum">§414.</p>

```
‘‘Sayameva <pb ed="M" n="0.0426" /> odanaṃ sādhayāmi, sayameva bhājanaṃ dhovantī;
```

```
Mātāva ekaputtakaṃ, tathā <note>tadā (sī.)</note> bhattāraṃ paricarāmi.
```

<p rend="hangnum">§415.</p>

```
‘‘Evaṃ maṃ bhattikataṃ, anurattaṃ kārikaṃ nihatamānaṃ;
```

```
Uṭṭhāyikaṃ <note>uṭṭhāhikaṃ (ka.)</note> analasaṃ, sīlavatiṃ dussate bhattā.
```

<p rend="hangnum">§416.</p>

```
‘‘So mātarañca pitarañca, bhaṇati ‘āpucchahaṃ gamissāmi;
```

```
Isidāsiyā na saha vacchaṃ, ekāgārehaṃ <note>ekagharepa’haṃ (?)</note> saha vatthuṃ’.
```

<p rend="hangnum">§417.</p>

```
‘‘‘Mā evaṃ putta avaca, isidāsī paṇḍitā paribyattā;
```

```
Uṭṭhāyikā analasā, kiṃ tuyhaṃ na rocate putta’.
```

<p rend="hangnum">§418.</p>

```
‘‘‘Na <pb ed="V" n="0.0346" /> ca me hiṃsati kiñci, na cahaṃ isidāsiyā saha vacchaṃ;
```

```
Dessāva me alaṃ me, apucchāhaṃ <note>āpucchāhaṃ (syā.), āpucchahaṃ-nāpucchahaṃ (?)</note> gamissāmi’.
```

<p rend="hangnum">§419.</p>

```
‘‘Tassa vacanaṃ suṇitvā, sassu sasuro ca maṃ apucchiṃsu;
```

```
‘Kissa <note>kiṃsa (?)</note> tayā aparaddhaṃ, bhaṇa vissaṭṭhā yathābhūtaṃ’.
```

<p rend="hangnum">§420.</p>

```
‘‘‘Napihaṃ <pb ed="T" n="0.0496" /> aparajjhaṃ kiñci, napi hiṃsemi na bhaṇāmi dubbacanaṃ;
```

```
Kiṃ sakkā kātuyye, yaṃ maṃ viddessate bhattā’.
```

<p rend="hangnum">§421.</p>

```
‘‘Te maṃ pitugharaṃ paṭinayiṃsu, vimanā dukhena adhibhūtā;
```

```
‘Puttamanurakkhamānā, jitāmhase rūpiniṃ lakkhiṃ’.
```

<p rend="hangnum">§422.</p>

```
‘‘Atha maṃ adāsi tāto, aḍḍhassa gharamhi dutiyakulikassa;
```

```
Tato upaḍḍhasuṅkena, yena maṃ vindatha seṭṭhi.
```

<p rend="hangnum">§423.</p>

```
‘‘Tassapi gharamhi māsaṃ, avasiṃ atha sopi maṃ paṭiccharayi <note>paṭicchasi (sī. ka.), paṭicchati (syā.), paṭiccharati (ka.)</note>;
```

```
Dāsīva <pb ed="P" n="0.0165" /> upaṭṭhahantiṃ, adūsikaṃ sīlasampannaṃ.
```

<p rend="hangnum">§424.</p>

```
‘‘Bhikkhāya ca vicarantaṃ, damakaṃ dantaṃ me pitā bhaṇati;
```

```
‘Hohisi <note>sohisi (sabbattha)</note> me jāmātā, nikkhipa poṭṭhiñca <note>pontiṃ (sī. syā.)</note> ghaṭikañca’.
```

<p rend="hangnum">§425.</p>

```
‘‘Sopi vasitvā pakkhaṃ <note>pakkamatha (sī.)</note>, atha tātaṃ bhaṇati ‘dehi me poṭṭhiṃ;
```

```
Ghaṭikañca mallakañca, punapi bhikkhaṃ carissāmi’.
```

<p rend="hangnum">§426.</p>

```
‘‘Atha <pb ed="M" n="0.0427" /> naṃ bhaṇatī tāto, ammā sabbo ca me ñātigaṇavaggo;
```

```
‘Kiṃ te na kīrati idha, bhaṇa khippaṃ taṃ te karihi’ti.
```

<p rend="hangnum">§427.</p>

```
‘‘Evaṃ bhaṇito bhaṇati, ‘yadi me attā sakkoti alaṃ mayhaṃ;
```

```
Isidāsiyā na saha vacchaṃ, ekagharehaṃ saha vatthuṃ’.
```

<p rend="hangnum">§428.</p>

```
‘‘Vissajjito gato so, ahampi ekākinī vicintemi;
```

```
‘Āpucchitūna gacchaṃ, marituye <note>maritāye (sī.), marituṃ (syā.)</note> vā pabbajissaṃ vā’.
```

<p rend="hangnum">§429.</p>

```
‘‘Atha ayyā jinadattā, āgacchī gocarāya caramānā;
```

```
Tātakulaṃ <pb ed="T" n="0.0497" /> vinayadharī, bahussutā sīlasampannā.
```

<p rend="hangnum">§430.</p>

```
‘‘Taṃ disvāna amhākaṃ, uṭṭhāyāsanaṃ tassā paññāpayiṃ;
```

```
Nisinnāya ca pāde, vanditvā bhojanamadāsiṃ.
```

<p rend="hangnum">§431.</p>

```
‘‘Annena <pb ed="V" n="0.0347" /> ca pānena ca, khajjena ca yañca tattha sannihitaṃ;
```

```
Santappayitvā avacaṃ, ‘ayye icchāmi pabbajituṃ’.
```

<p rend="hangnum">§432.</p>

```
‘‘Atha maṃ bhaṇatī tāto, ‘idheva puttaka <note>puttike (syā. ka.)</note> carāhi tvaṃ dhammaṃ;
```

```
Annena ca pānena ca, tappaya samaṇe dvijātī ca’.
```

<p rend="hangnum">§433.</p>

```
‘‘Athahaṃ bhaṇāmi tātaṃ, rodantī añjaliṃ paṇāmetvā;
```

```
‘Pāpañhi mayā pakataṃ, kammaṃ taṃ nijjaressāmi’.
```

<p rend="hangnum">§434.</p>

```
‘‘Atha <pb ed="P" n="0.0166" /> maṃ bhaṇatī tāto, ‘pāpuṇa bodhiñca aggadhammañca;
```

```
Nibbānañca labhassu, yaṃ sacchikarī dvipadaseṭṭho’.
```

<p rend="hangnum">§435.</p>

```
‘‘Mātāpitū abhivādayitvā, sabbañca ñātigaṇavaggaṃ;
```

```
Sattāhaṃ pabbajitā, tisso vijjā aphassayiṃ.
```

<p rend="hangnum">§436.</p>

```
‘‘Jānāmi attano satta, jātiyo yassayaṃ phalavipāko;
```

```
Taṃ tava ācikkhissaṃ, taṃ ekamanā nisāmehi.
```

<p rend="hangnum">§437.</p>

```
‘‘Nagaramhi erakacche <note>erakakacche (syā. ka.)</note>, suvaṇṇakāro ahaṃ pahūtadhano;
```

```
Yobbanamadena matto so, paradāraṃ asevihaṃ.
```

<p rend="hangnum">§438.</p>

```
‘‘Sohaṃ tato cavitvā, nirayamhi apaccisaṃ ciraṃ;
```

```
Pakko tato ca uṭṭhahitvā, makkaṭiyā kucchimokkamiṃ.
```

<p rend="hangnum">§439.</p>

```
‘‘Sattāhajātakaṃ <pb ed="T" n="0.0498" /><pb ed="M" n="0.0428" /> maṃ, mahākapi yūthapo nillacchesi;
```

```
Tassetaṃ kammaphalaṃ, yathāpi gantvāna paradāraṃ.
```

<p rend="hangnum">§440.</p>

```
‘‘Sohaṃ tato cavitvā, kālaṃ karitvā sindhavāraññe;
```

```
Kāṇāya ca khañjāya ca, eḷakiyā kucchimokkamiṃ.
```

<p rend="hangnum">§441.</p>

```
‘‘Dvādasa vassāni ahaṃ, nillacchito dārake parivahitvā;
```

```
Kimināvaṭṭo akallo, yathāpi gantvāna paradāraṃ.
```

<p rend="hangnum">§442.</p>

```
‘‘Sohaṃ tato cavitvā, govāṇijakassa gāviyā jāto;
```

```
Vaccho lākhātambo, nillacchito dvādase māse.
```

<p rend="hangnum">§443.</p>

```
‘‘Voḍhūna <note>te puna (syā. ka.), vodhuna (ka. aṭṭha.)</note> naṅgalamahaṃ, sakaṭañca dhārayāmi;
```

```
Andhovaṭṭo akallo, yathāpi gantvāna paradāraṃ.
```

<p rend="hangnum">§444.</p>

```
‘‘Sohaṃ tato cavitvā, vīthiyā dāsiyā ghare jāto;
```

```
Neva mahilā na puriso, yathāpi gantvāna paradāraṃ.
```

<p rend="hangnum">§445.</p>

```
‘‘Tiṃsativassamhi <pb ed="V" n="0.0348" /><pb ed="P" n="0.0167" /> mato, sākaṭikakulamhi dārikā jātā;
```

```
Kapaṇamhi appabhoge, dhanika <note>aṇika (aṭṭha.), taṃsaṃvaṇṇanāyampi atthayutti gavesitabbā</note> purisapātabahulamhi.
```

<p rend="hangnum">§446.</p>

```
‘‘Taṃ maṃ tato satthavāho, ussannāya vipulāya vaḍḍhiyā;
```

```
Okaḍḍhati vilapantiṃ, acchinditvā kulagharasmā.
```

<p rend="hangnum">§447.</p>

```
‘‘Atha soḷasame vasse, disvā maṃ pattayobbanaṃ kaññaṃ;
```

```
Orundhatassa putto, giridāso nāma nāmena.
```

<p rend="hangnum">§448.</p>

```
‘‘Tassapi aññā bhariyā, sīlavatī guṇavatī yasavatī ca;
```

```
Anurattā <pb ed="T" n="0.0499" /> <note>anuvattā (ka.)</note> bhattāraṃ, tassāhaṃ <note>tassa taṃ (?)</note> viddesanamakāsiṃ.
```

<p rend="hangnum">§449.</p>

```
‘‘Tassetaṃ kammaphalaṃ, yaṃ maṃ apakīritūna gacchanti;
```

```
Dāsīva upaṭṭhahantiṃ, tassapi anto kato mayā’’ti.
```

… Isidāsī therī….

<trailer rend="centre">Cattālīsanipāto niṭṭhito.</trailer>

### 16. Mahānipāto

#### 1. Sumedhātherīgāthā

<p rend="hangnum">§450.</p>

```
Mantāvatiyā <pb ed="M" n="0.0429" /> nagare, rañño koñcassa aggamahesiyā;
```

```
Dhītā āsiṃ sumedhā, pasāditā sāsanakarehi.
```

<p rend="hangnum">§451.</p>

```
Sīlavatī cittakathā, bahussutā buddhasāsane vinītā;
```

```
Mātāpitaro upagamma, bhaṇati ‘‘ubhayo nisāmetha.
```

<p rend="hangnum">§452.</p>

```
‘‘Nibbānābhiratāhaṃ, asassataṃ bhavagataṃ yadipi dibbaṃ;
```

```
Kimaṅgaṃ pana <note>kimaṅga pana (sī. syā.), kiṃ pana (?)</note> tucchā kāmā, appassādā bahuvighātā.
```

<p rend="hangnum">§453.</p>

```
‘‘Kāmā kaṭukā āsīvisūpamā, yesu mucchitā bālā;
```

```
Te dīgharattaṃ niraye, samappitā haññante dukkhitā <note>haññare dukhitā (?)</note>.
```

<p rend="hangnum">§454.</p>

```
‘‘Socanti pāpakammā, vinipāte pāpavaddhino sadā;
```

```
Kāyena ca vācāya ca, manasā ca asaṃvutā bālā.
```

<p rend="hangnum">§455.</p>

```
‘‘Bālā <pb ed="V" n="0.0349" /> te duppaññā, acetanā dukkhasamudayoruddhā;
```

```
Desante <pb ed="T" n="0.0500" /> ajānantā, na bujjhare ariyasaccāni.
```

<p rend="hangnum">§456.</p>

```
‘‘Saccāni <pb ed="P" n="0.0168" /> amma buddhavaradesitāni, te bahutarā ajānantā ye;
```

```
Abhinandanti bhavagataṃ, pihenti devesu upapattiṃ.
```

<p rend="hangnum">§457.</p>

```
‘‘Devesupi upapatti, asassatā bhavagate aniccamhi;
```

```
Na ca santasanti bālā, punappunaṃ jāyitabbassa.
```

<p rend="hangnum">§458.</p>

```
‘‘Cattāro vinipātā, duve <note>dve (sabbattha)</note> ca gatiyo kathañci labbhanti;
```

```
Na ca vinipātagatānaṃ, pabbajjā atthi nirayesu.
```

<p rend="hangnum">§459.</p>

```
‘‘Anujānātha maṃ ubhayo, pabbajituṃ dasabalassa pāvacane;
```

```
Appossukkā ghaṭissaṃ, jātimaraṇappahānāya.
```

<p rend="hangnum">§460.</p>

```
‘‘Kiṃ bhavagate <note>bhavagatena (syā.)</note> abhinanditena, kāyakalinā asārena;
```

```
Bhavataṇhāya nirodhā, anujānātha pabbajissāmi.
```

<p rend="hangnum">§461.</p>

```
‘‘Buddhānaṃ <pb ed="M" n="0.0430" /> uppādo vivajjito, akkhaṇo khaṇo laddho;
```

```
Sīlāni brahmacariyaṃ, yāvajīvaṃ na dūseyyaṃ’’.
```

<p rend="hangnum">§462.</p>

```
Evaṃ bhaṇati sumedhā, mātāpitaro ‘‘na tāva āhāraṃ;
```

```
Āharissaṃ <note>āhariyāmi (sī.), āhārisaṃ (?)</note> gahaṭṭhā, maraṇavasaṃ gatāva hessāmi’’.
```

<p rend="hangnum">§463.</p>

```
Mātā dukkhitā rodati pitā ca, assā sabbaso samabhihato;
```

```
Ghaṭenti saññāpetuṃ, pāsādatale chamāpatitaṃ.
```

<p rend="hangnum">§464.</p>

```
‘‘Uṭṭhehi puttaka kiṃ socitena, dinnāsi vāraṇavatimhi;
```

```
Rājā <pb ed="T" n="0.0501" /> anīkaratto <note>aṇīkadatto (sī. syā.)</note>, abhirūpo tassa tvaṃ dinnā.
```

<p rend="hangnum">§465.</p>

```
‘‘Aggamahesī bhavissasi, anikarattassa rājino bhariyā;
```

```
Sīlāni brahmacariyaṃ, pabbajjā dukkarā puttaka.
```

<p rend="hangnum">§466.</p>

```
‘‘Rajje āṇādhanamissariyaṃ, bhogā sukhā daharikāsi;
```

```
Bhuñjāhi kāmabhoge, vāreyyaṃ hotu te putta’’.
```

<p rend="hangnum">§467.</p>

```
Atha ne bhaṇati sumedhā, ‘‘mā edisikāni bhavagatamasāraṃ;
```

```
Pabbajjā vā hohiti, maraṇaṃ vā me na ceva vāreyyaṃ.
```

<p rend="hangnum">§468.</p>

```
‘‘Kimiva <pb ed="P" n="0.0169" /> pūtikāyamasuciṃ, savanagandhaṃ bhayānakaṃ kuṇapaṃ;
```

```
Abhisaṃviseyyaṃ bhastaṃ, asakiṃ paggharitaṃ asucipuṇṇaṃ.
```

<p rend="hangnum">§469.</p>

```
‘‘Kimiva <pb ed="V" n="0.0350" /> tāhaṃ jānantī, vikulakaṃ maṃsasoṇitupalittaṃ;
```

```
Kimikulālayaṃ sakuṇabhattaṃ, kaḷevaraṃ kissa diyyati.
```

<p rend="hangnum">§470.</p>

```
‘‘Nibbuyhati susānaṃ, aciraṃ kāyo apetaviññāṇo;
```

```
Chuddho <note>chaḍḍito (syā.), chuṭṭho (ka.)</note> kaḷiṅgaraṃ viya, jigucchamānehi ñātīhi.
```

<p rend="hangnum">§471.</p>

```
‘‘Chuddhūna <note>chaḍḍūna (syā.), chuṭṭhūna (ka.)</note> naṃ susāne, parabhattaṃ nhāyanti <note>nhāyare (?)</note> jigucchantā;
```

```
Niyakā mātāpitaro, kiṃ pana sādhāraṇā janatā.
```

<p rend="hangnum">§472.</p>

```
‘‘Ajjhositā asāre, kaḷevare aṭṭhinhārusaṅghāte;
```

```
Kheḷassuccārassava, paripuṇṇe <note>kheḷassuccārapassavaparipuṇṇe (sī.)</note> pūtikāyamhi.
```

<p rend="hangnum">§473.</p>

```
‘‘Yo <pb ed="M" n="0.0431" /> naṃ vinibbhujitvā, abbhantaramassa bāhiraṃ kayirā<pb ed="T" n="0.0502" />;
```

```
Gandhassa asahamānā, sakāpi mātā jiguccheyya.
```

<p rend="hangnum">§474.</p>

```
‘‘Khandhadhātuāyatanaṃ, saṅkhataṃ jātimūlakaṃ dukkhaṃ;
```

```
Yoniso anuvicinantī, vāreyyaṃ kissa iccheyyaṃ.
```

<p rend="hangnum">§475.</p>

```
‘‘Divase divase tisatti, satāni navanavā pateyyuṃ kāyamhi;
```

```
Vassasatampi ca ghāto, seyyo dukkhassa cevaṃ khayo.
```

<p rend="hangnum">§476.</p>

```
‘‘Ajjhupagacche ghātaṃ, yo viññāyevaṃ satthuno vacanaṃ;
```

```
‘Dīgho tesaṃ <note>vo (ka.)</note> saṃsāro, punappunaṃ haññamānānaṃ’.
```

<p rend="hangnum">§477.</p>

```
‘‘Devesu manussesu ca, tiracchānayoniyā asurakāye;
```

```
Petesu <pb ed="P" n="0.0170" /> ca nirayesu ca, aparimitā dissare ghātā.
```

<p rend="hangnum">§478.</p>

```
‘‘Ghātā nirayesu bahū, vinipātagatassa pīḷiyamānassa <note>kilissamānassa (syā. ka.)</note>;
```

```
Devesupi attāṇaṃ, nibbānasukhā paraṃ natthi.
```

<p rend="hangnum">§479.</p>

```
‘‘Pattā te nibbānaṃ, ye yuttā dasabalassa pāvacane;
```

```
Appossukkā ghaṭenti, jātimaraṇappahānāya.
```

<p rend="hangnum">§480.</p>

```
‘‘Ajjeva tātabhinikkhamissaṃ, bhogehi kiṃ asārehi;
```

```
Nibbinnā me kāmā, vantasamā tālavatthukatā’’.
```

<p rend="hangnum">§481.</p>

```
Sā cevaṃ bhaṇati pitaramanīkaratto ca yassa sā dinnā;
```

```
Upayāsi vāraṇavate, vāreyyamupaṭṭhite kāle.
```

<p rend="hangnum">§482.</p>

```
Atha asitanicitamuduke, kese khaggena chindiya sumedhā;
```

```
Pāsādaṃ pidahitvā <note>pidhetvā (sī. syā.), pidhitvā (ka.)</note>, paṭhamajjhānaṃ samāpajji.
```

<p rend="hangnum">§483.</p>

```
Sā <pb ed="T" n="0.0503" /><pb ed="V" n="0.0351" /> ca tahiṃ samāpannā, anīkaratto ca āgato nagaraṃ;
```

```
Pāsāde ca <note>pāsādeva (sī. syā.)</note> sumedhā, aniccasaññaṃ <note>aniccasaññā (sabbattha)</note> subhāveti.
```

<p rend="hangnum">§484.</p>

```
Sā ca manasi karoti, anīkaratto ca āruhī turitaṃ;
```

```
Maṇikanakabhūsitaṅgo, katañjalī yācati sumedhaṃ.
```

<p rend="hangnum">§485.</p>

```
‘‘Rajje āṇādhanamissariyaṃ, bhogā sukhā daharikāsi;
```

```
Bhuñjāhi kāmabhoge, kāmasukhā dullabhā loke.
```

<p rend="hangnum">§486.</p>

```
‘‘Nissaṭṭhaṃ <pb ed="M" n="0.0432" /> te rajjaṃ, bhoge bhuñjassu dehi dānāni;
```

```
Mā dummanā ahosi, mātāpitaro te dukkhitā’’ <note>mātāpitaro ca te dukhitā (?)</note>.
```

<p rend="hangnum">§487.</p>

```
Taṃ taṃ bhaṇati sumedhā, kāmehi anatthikā vigatamohā;
```

```
‘‘Mā kāme abhinandi, kāmesvādīnavaṃ passa.
```

<p rend="hangnum">§488.</p>

```
‘‘Cātuddīpo rājā mandhātā, āsi kāmabhogina maggo;
```

```
Atitto <pb ed="P" n="0.0171" /> kālaṅkato, na cassa paripūritā icchā.
```

<p rend="hangnum">§489.</p>

```
‘‘Satta ratanāni vasseyya, vuṭṭhimā dasadisā samantena;
```

```
Na catthi titti kāmānaṃ, atittāva maranti narā.
```

<p rend="hangnum">§490.</p>

```
‘‘Asisūnūpamā kāmā, kāmā sappasiropamā;
```

```
Ukkopamā anudahanti, aṭṭhikaṅkala <note>kaṅkhala (sī.)</note> sannibhā.
```

<p rend="hangnum">§491.</p>

```
‘‘Aniccā addhuvā kāmā, bahudukkhā mahāvisā;
```

```
Ayoguḷova santatto, aghamūlā dukhapphalā.
```

<p rend="hangnum">§492.</p>

```
‘‘Rukkhapphalūpamā kāmā, maṃsapesūpamā dukhā;
```

```
Supinopamā <pb ed="T" n="0.0504" /> vañcaniyā, kāmā yācitakūpamā.
```

<p rend="hangnum">§493.</p>

```
‘‘Sattisūlūpamā kāmā, rogo gaṇḍo aghaṃ nighaṃ;
```

```
Aṅgārakāsusadisā, aghamūlaṃ bhayaṃ vadho.
```

<p rend="hangnum">§494.</p>

```
‘‘Evaṃ bahudukkhā kāmā, akkhātā antarāyikā;
```

```
Gacchatha na me bhagavate, vissāso atthi attano.
```

<p rend="hangnum">§495.</p>

```
‘‘Kiṃ mama paro karissati, attano sīsamhi ḍayhamānamhi;
```

```
Anubandhe jarāmaraṇe, tassa ghātāya ghaṭitabbaṃ’’.
```

<p rend="hangnum">§496.</p>

```
Dvāraṃ <pb ed="V" n="0.0352" /> apāpuritvānahaṃ <note>avāpuritvāhaṃ (sī.)</note>, mātāpitaro anīkarattañca;
```

```
Disvāna chamaṃ nisinne, rodante idamavocaṃ.
```

<p rend="hangnum">§497.</p>

```
‘‘Dīgho bālānaṃ saṃsāro, punappunañca rodataṃ;
```

```
Anamatagge pitu maraṇe, bhātu vadhe attano ca vadhe.
```

<p rend="hangnum">§498.</p>

```
‘‘Assu thaññaṃ rudhiraṃ, saṃsāraṃ anamataggato saratha;
```

```
Sattānaṃ saṃsarataṃ, sarāhi aṭṭhīnañca sannicayaṃ.
```

<p rend="hangnum">§499.</p>

```
‘‘Sara <pb ed="M" n="0.0433" /> caturodadhī <note>sarassu caturo udadhī (?)</note>, upanīte assuthaññarudhiramhi;
```

```
Sara ekakappamaṭṭhīnaṃ, sañcayaṃ vipulena samaṃ.
```

<p rend="hangnum">§500.</p>

```
‘‘Anamatagge <pb ed="P" n="0.0172" /> saṃsarato, mahiṃ <note>mahāmahiṃ (?)</note> jambudīpamupanītaṃ;
```

```
Kolaṭṭhimattaguḷikā, mātā mātusveva nappahonti.
```

<p rend="hangnum">§501.</p>

```
‘‘Tiṇakaṭṭhasākhāpalāsaṃ <note>sara tiṇakaṭṭhasākhāpalāsaṃ (sī.)</note>, upanītaṃ anamataggato sara;
```

```
Caturaṅgulikā ghaṭikā, pitupitusveva nappahonti.
```

<p rend="hangnum">§502.</p>

```
‘‘Sara kāṇakacchapaṃ pubbasamudde, aparato ca yugachiddaṃ;
```

```
Siraṃ <pb ed="T" n="0.0505" /> <note>sara (sī.)</note> tassa ca paṭimukkaṃ, manussalābhamhi opammaṃ.
```

<p rend="hangnum">§503.</p>

```
‘‘Sara rūpaṃ pheṇapiṇḍopamassa, kāyakalino asārassa;
```

```
Khandhe passa anicce, sarāhi niraye bahuvighāte.
```

<p rend="hangnum">§504.</p>

```
‘‘Sara kaṭasiṃ vaḍḍhente, punappunaṃ tāsu tāsu jātīsu;
```

```
Sara kumbhīlabhayāni ca, sarāhi cattāri saccāni.
```

<p rend="hangnum">§505.</p>

```
‘‘Amatamhi vijjamāne, kiṃ tava pañcakaṭukena pītena;
```

```
Sabbā hi kāmaratiyo, kaṭukatarā pañcakaṭukena.
```

<p rend="hangnum">§506.</p>

```
‘‘Amatamhi vijjamāne, kiṃ tava kāmehi ye pariḷāhā <note>sapariḷāhā (sī. aṭṭha.)</note>;
```

```
Sabbā hi kāmaratiyo, jalitā kuthitā kampitā santāpitā.
```

<p rend="hangnum">§507.</p>

```
‘‘Asapattamhi samāne, kiṃ tava kāmehi ye bahusapattā;
```

```
Rājaggicoraudakappiyehi, sādhāraṇā kāmā bahusapattā.
```

<p rend="hangnum">§508.</p>

```
‘‘Mokkhamhi vijjamāne, kiṃ tava kāmehi yesu vadhabandho;
```

```
Kāmesu hi asakāmā, vadhabandhadukhāni anubhonti.
```

<p rend="hangnum">§509.</p>

```
‘‘Ādīpitā <pb ed="V" n="0.0353" /><pb ed="P" n="0.0173" /> tiṇukkā, gaṇhantaṃ dahanti neva muñcantaṃ;
```

```
Ukkopamā hi kāmā, dahanti ye te na muñcanti.
```

<p rend="hangnum">§510.</p>

```
‘‘Mā appakassa hetu, kāmasukhassa vipulaṃ jahī sukhaṃ;
```

```
Mā puthulomova baḷisaṃ, gilitvā pacchā vihaññasi.
```

<p rend="hangnum">§511.</p>

```
‘‘Kāmaṃ <pb ed="M" n="0.0434" /> kāmesu damassu, tāva sunakhova saṅkhalābaddho;
```

```
Kāhinti khu taṃ kāmā, chātā sunakhaṃva caṇḍālā.
```

<p rend="hangnum">§512.</p>

```
‘‘Aparimitañca <pb ed="T" n="0.0506" /> dukkhaṃ, bahūni ca cittadomanassāni;
```

```
Anubhohisi kāmayutto, paṭinissaja <note>paṭinissara (sī.)</note> addhuve kāme.
```

<p rend="hangnum">§513.</p>

```
‘‘Ajaramhi vijjamāne, kiṃ tava kāmehi <note>yesu jarāya ca; maraṇabyādhihi gahitā (?)</note> yesu jarā;
```

```
Maraṇabyādhigahitā <note>yesu jarāya ca; maraṇabyādhihi gahitā (?)</note>, sabbā sabbattha jātiyo.
```

<p rend="hangnum">§514.</p>

```
‘‘Idamajaramidamamaraṃ <note>idaṃ ajaraṃ idaṃ amaraṃ (?)</note>, idamajarāmaraṃ padamasokaṃ;
```

```
Asapattamasambādhaṃ, akhalitamabhayaṃ nirupatāpaṃ.
```

<p rend="hangnum">§515.</p>

```
‘‘Adhigatamidaṃ bahūhi, amataṃ ajjāpi ca labhanīyamidaṃ;
```

```
Yo yoniso payuñjati, na ca sakkā aghaṭamānena’’.
```

<p rend="hangnum">§516.</p>

```
Evaṃ bhaṇati sumedhā, saṅkhāragate ratiṃ alabhamānā;
```

```
Anunentī anikarattaṃ, kese ca chamaṃ khipi sumedhā.
```

<p rend="hangnum">§517.</p>

```
Uṭṭhāya anikaratto, pañjaliko yācitassā pitaraṃ so;
```

```
‘‘Vissajjetha sumedhaṃ, pabbajituṃ vimokkhasaccadassā’’.
```

<p rend="hangnum">§518.</p>

```
Vissajjitā mātāpitūhi, pabbaji sokabhayabhītā;
```

```
Cha abhiññā sacchikatā, aggaphalaṃ sikkhamānāya.
```

<p rend="hangnum">§519.</p>

```
Acchariyamabbhutaṃ <pb ed="P" n="0.0174" /> taṃ, nibbānaṃ āsi rājakaññāya;
```

```
Pubbenivāsacaritaṃ, yathā byākari pacchime kāle.
```

<p rend="hangnum">§520.</p>

```
‘‘Bhagavati koṇāgamane, saṅghārāmamhi navanivesamhi;
```

```
Sakhiyo tisso janiyo, vihāradānaṃ adāsimha.
```

<p rend="hangnum">§521.</p>

```
‘‘Dasakkhattuṃ satakkhattuṃ, dasasatakkhattuṃ satāni ca satakkhattuṃ;
```

```
Devesu <pb ed="T" n="0.0507" /> uppajjimha, ko pana vādo manussesu.
```

<p rend="hangnum">§522.</p>

```
‘‘Devesu mahiddhikā ahumha, mānusakamhi ko pana vādo;
```

```
Sattaratanassa mahesī, itthiratanaṃ ahaṃ āsiṃ.
```

<p rend="hangnum">§523.</p>

```
‘‘So <pb ed="M" n="0.0435" /><pb ed="V" n="0.0354" /> hetu so pabhavo, taṃ mūlaṃ sāva sāsane khantī;
```

```
Taṃ paṭhamasamodhānaṃ, taṃ dhammaratāya nibbānaṃ’’.
```

<p rend="hangnum">§524.</p>

```
Evaṃ karonti ye saddahanti, vacanaṃ anomapaññassa;
```

```
Nibbindanti bhavagate, nibbinditvā virajjantīti.
```

Itthaṃ sudaṃ sumedhā therī gāthāyo abhāsitthāti.

<trailer rend="centre">Mahānipāto niṭṭhito.</trailer>

Samattā therīgāthāyo.

```
Gāthāsatāni cattāri, asīti puna cuddasa <note>gāthāsaṅkhyā idha anukkamaṇikagaṇanāvasena pākaṭā</note>;
```

```
Theriyekuttarasatā <note>therīyekuttarachasatā (?) tiṃsamattāpi pañcasatamattāpi theriyo ekato āgatā manasikātabbā</note>, sabbā tā āsavakkhayāti.
```

<trailer rend="centre">Therīgāthāpāḷi niṭṭhitā.</trailer>
